ܒܗܢܐ ܙܲܒܢܐ ܗ̣ܘܐ ܒܲܝܢܬ݀ ܡܗܝ̈ܡܢܐ ܐܘܪ̈ܬܘܕܘܟܣܘ 
 
 
 ܡܛܠ ܥܘ̣ܩܒܐ
 
 
 ܥܘ̣ܩܒܐ ܡܛܠ
 
 
 ܗ̇ܢܘܢ ܕܦ̇ܢܝܢ ܡܢ ܟܐܠܩܝ̈ܕܘܢܝܐ. ܘܩܡ̣ܘ
 
 
 
 ܬܪܝܢ ܓܒ̈ܐ ܠܘ̣ܩܒܠ ܚܕ̈ܕܐ. ܟܕ ܡ̣ܢܗܘܢ ܐܡ̇ܪܝܢ ܗ̱ܘܘ܆ ܕܣܟ ܟܝܪܘܛܘܢܝܐ ܕܗ̣ܘܬ݀ ܡܢ ܣܘܢܕܝ̈ܛܐ܆ ܠܐ ܬ̣ܬܩܲܒܠܝ. ܘܐܚܪ̈ܢܐ ܐܡܪܝܢ ܗ̱ܘܘ. ܕܗܝ̇ ܕܢܗ̣ܘܘܢ ܡܢܕܪܝܫ ܠܐ ܦܐܝܐ. ܟܕ ܕܝܢ ܗܕܐ ܐܬ̣ܒܲܚܢܬ݀ ܒܘ̇ܠܝ̣ܬܐ ܡܢ ܐܚܝ̣̈ܕܝ ܦܘ̣ܪ̈ܢܣܐ ܥܕ̈ܬܢܝܐ. ܟܕ ܡܲܠܦܝܢ. ܕܠܘ ܟܝܪܘܛܘܢܝܐ ܕܣܘܢܕܘܣ ܚܢܢ ܡܩܲܒܠܝ̣ܢܢ. ܘܐܦܠܐ ܓܝܪ ܐܝܟ ܕܡܢ ܠܘܬܢ ܕܝ̣ܠܢ ܟܝܪܘܛܘܢܝܐ ܐܝ̣ܬ ܣܟ ܠܣܘܢܕܝ̈ܛܐ. ܡܛܠ ܏ܣܠ ܗܠܝܢ ܕܐܬܟ̇ܢܫܘ ܗ̱ܘܘ ܒܣܘܢܕܘܣ. ܘܩܕܡ ܣܘܢܕܘܣ ܐܦܝ̈ܣܩܘܦܐ ܐܝ̣ܬ݂ܝܗܘܢ ܗ̱ܘܘ. ܘܠܘ ܒܣܘܢܕܘܣ ܗܘ̣ܘ ܐܦܝ̈ܣܩܘܦܐ. ܐܠܐ ܡܛܠ ܡܲܣܛܝܢܘ̣ܬܐ ܕܒܣܘܢܕܘܣ ܡܣ̣ܬܠܝܢܘ̣ܬܐ ܕܡܢ ܟܗܢܘ̣ܬܐ ܩܲܒܠܘ܆ ܘܢܦ̣ܠܘ ܡܢ ܕܪܓܐ ܕܪ̈ܝܫܝܟܗܢܐ ܬܪ̈ܝܨܝ ܫܘܒܚܐ. ܘܐܬܬܲܚܪܡܘ ܥܡ ܟܠܗܘܢ ܗ̇ܢܘܢ ܕܗ̇ܘܝܢ ܡܢ̣ܗܘܢ. ܐܡ̣ܬܝ ܕܝܢ ܕܠܡ̣ܬܥܲܒܪܢܘ̣ܬܐ ܗܕܐ ܘܡܲܦܩܠܬܐ ܕܡܢ ܫܪܪܐ: ܟܕ ܡ̣ܬܥܲܗܕܝܢ ܐܢܫܝ̈ܢ ܡܢܗܘܢ. ܢ̣ܬ݂ܦܢܘܢ ܘܢܬܓܲܘܣܘܢ ܒܫܪܪܐ: ܘܢܲܚܪܡܘܢ ܠܗ̇ܘ ܥܒ̇ܪ ܢܡܘܣܐ ܕܥܒ̣ܕܘ. ܘܬܗ̣ܘܐ ܥܠܝܗܘܢ ܨܠܘܬܐ ܡܢ ܐܘܪ̈ܬܘܕܘܟܣܘ܆ ܡܩܲܒܠܝܢ ܗ̱ܘܘ ܛܟ̣ܣܐ ܫܪܝܪܐ ܕܟܗܢܘ̣ܬܐ ܗ̇ܝ ܕܢ̣ܦܠܘ ܡ̣ܢܗ̇. ܘܩ̇ܝܡܝܢ ܒܕܪܓܐ ܕܟܗܢܘܬܐ ܫܲܪܝ̣ܪܬܐ ܕܐܘܪܬܘܕܘܟܣܝܐ. ܘܠܘ̣ ܡܢ ܣܘܢܕܘܣ ܡܩܲܒܠܝܢ ܟܗܢܘ̣ܬܐ. ܡܛܠ ܕܟܗܢܘܬܐ ܡܘܗܒܬܐ ܕܡܢ ܫܡܝܐ. ܕܠܫ̈ܠܝܚܐ ܩ̈ܕܝܫܐ ܐܬܝܲܗܒܬ݀. ܘܡ̣ܢܗܘܢ ܪ̈ܕܝܐ ܘܢ̇ܚܬܐ ܠܢ ܥܕܡܐ ܠܚܪܬܐ ܘܫܘ̣ܠܡܐ. ܘܚܢܢ ܠܗܕܐ ܩܲܒܠܢܢ ܘܡܩܲܒܠܝ̣ܢܢ ܘܠܗܠܝܢ ܕܒܲܥܒܪ ܢܡܘܣܐ ܕܡܢ ܐܪ̈ܛܝܩܐ ܗ̇ܘܝܢ. ܡܲܐܣܝܢܢ ܘܡܩܲܒܠܝ̣ܢܢ ܘܟܕ ܛܒ ܗܕܐ ܡܲܠܦܢܘ̣ܬܐ ܗ̣ܘܬ݂݀.
 
 
 
 ܘܒܲܟܬܒܐ ܠܗ̇ܢܘܢ ܕܒܡܕܢܚܐ ܡܢ ܡܕܝ̣ܢܬ݀ ܡܲܠܟܘܬܐ ܐܫ̣ܬܕܪܬ݀. ܟܕ ܛܘܒ̈ܢܐ ܝܲܥܩܘܒ ܘܬܐܘܕܘܪܐ ܗܘܘ ܡܝܲܒ̈ܠܢܝܗ̇܆ ܚܪ̈ܝܢܐ ܕܠܐ ܙܥܘ̣ܪ ܐܩܝ̣ܡܘ ܠܣ̣ܒܠܗܘܢ܆ ܣܓ̈ܝܐܐ. ܥܕܡܐ ܠܙܒܢܐ ܣܓܝܐܐ. ܘܗܟܢܐ ܒܩܲܠܝ̣ܠ ܩܲܠܝ̣ܠ ܐܬܒܲܝܢܘ ܒܡܠ̣ܟܐ. ܘܩܲܒܠܘ ܡܲܪܕܘ̣ܬܐ. ܟܕ ܝܠ̣ܦܘ. ܕܠܐ ܟܗܢܘ̣ܬܐ ܘܠܐ ܡܲܥܡܘ̣ܕܝ̣ܬܐ ܗ̇ܝ ܕܣܘܢܕ̈ܝܛܐ ܡܬ̣ܩܲܒܠܐ܆ ܘܠܐ ܕܢܥ̣ܡܕܘܢ ܬܘ̣ܒ ܡܢ ܕܪܝܫ ܡܲܨܝܐ. ܡܛܠ ܗܕܐ ܐܬܝ̣ܕ̈ܥܝܢ ܐܪ̈ܣܝܣ. ܕܥܠܝܗܝܢ ܦ̇ܩܕ ܕܬܗܘ̣ܐ. ܐܠܐ ܕܩ̇ܢܘܢܐܝܬ ܬܬ̣ܩܲܒܠܝ. ܐܦܠܐ ܓܝܪ ܗ̇ܢܘܢ ܣܘܢܕܝ̈ܛܐ ܟܠܗܘܢ. ܐܠܐ ܐܢ ܒܥܪܝܪ̈ܝܐ ܘܗܕܝ̈ܘܛܐ ܕܒܗܘܢ. ܩܲܒܠܘ ܕܢܥ̣ܒܕܘܢ ܡܢܕܪܝܫ ܟܗ̈ܢܐ܇ ܠܐܝܠܝܢ ܕܡܢ ܡܗܝ̈ܡܢܐ ܗ̇ܘܝܢ. ܐܠܐ ܒܠܚܘܕ ܐܝܠܝܢ ܕܡ̇ܠ̣ܝܢ ܪܘܓܙܐ ܥܡ ܗ̤ܕܝܘܛܘܬ݂ܐ܇ ܘܒܥܪܝܪܝܘ̣ܬܐ ܫܐܕܢܝܬܐ܀ ܬܚܘ̣ܡܐ ܕܝܢ ܕܬܲܚܡܘ ܐܘܪ̈ܬܘܕܘܟܣܘ܆ ܥܠ ܐܝܠܝܢ ܕܦ̇ܢܝܢ ܡܢ ܐܪܣܝܣ ܕܬܪ̈ܝܝ ܟܝ̈ܢܐ. ܐܝ̣ܬܘܗܝ ܗܟܢܐ. ܬܪܬܝܢ ܫ̈ܢܝܢ ܢܗ̣ܘܘܢ ܒܲܬܝܒܘ̣ܬܐ. ܐܢ ܐܦܝ̈ܣܩܘܦܐ ܘܐܢ ܩܫܝ̈ܫܐ ܘܐܢ ܡܫܡ̈ܫܢܐ ܐܝ̣ܬܝܗܘܢ. ܘܒܫܘ̣ܠܡܐ ܕܬܝܒܘ̣ܬܐ ܬܗ̣ܘܐ ܥܠܝܗܘܢ ܨܠܘܬܐ ܡܢ ܐܦܝܣܩܘܦܐ ܘܬܙ̣ܕܕܩܝ ܠܘܬܗܘܢ ܟܗܢܘ̣ܬܗܘܢ܀

ܒܣܘܢܕܘܣ ܕܦܦܐ ܬܐܘܕܘܣܝܘܣ ܐܫܬ̣ܟܚ ܓܒܪܐ ܩܫܝܫܐ ܕܫܡܗ ܝܘܠܝܢܐ. ܒܗܢܐ ܗ̣ܘܐ ܛܢ̣ܢܐ ܥܠ ܥܡܐ ܕܐܝܬ݂ܘܗܝ ܗܘܐ ܒܬܚܘ̣ܡܐ ܥܠܝܐ ܕܬܐܒܐܝܣ܇ ܡܕܢܚܐ ܕܠܓܘ ܡܢ ܡܨܪܝܢ. ܗܢܐ ܕܡܐܕܬܐ ܫ̇ܩܠ ܗ̣ܘܐ ܡܢ ܪ̈ܘܡܝܐ. ܐܝܟܢܐ ܕܠܐ ܢܥ̣ܘ̇ܠ ܢܫ̣ܒܐ. ܠܗܢܐ ܥܡܐ ܟܕ ܝ̣ܨܦ ܝܘܠܝܢܐ܆ ܐܘܕ݁ܥ̣ ܠܡܠܟܬܢ ܬܐܘܕܘܪܐ ܢܚ̣ܝܬ݂݀ ܢܦ݂ܫܐ..
 
 
 
 ܕܝ̇ܨܦܐ ܗ̱ܘܬ݀ ܒܙܒܢܗ̇ ܠܩܘܝ̣ܡܐ ܕܗܲܝܡܢܘ̣ܬܐ. ܘܒܚܲܕܘܬܐ ܐܘܕܥ̣ܬ݀ ܠܡܠܟܐ ܐܟܡ̇ܢ ܕܢܥܕܪ ܥܡܗ̇ ܕܢܫ̣ܬܕܪ ܝܘܠܝܢܐ. ܡܲܠܟܐ ܕܝܢ ܒܥ̣ܐ ܕܐܦܝܣܩܘܦܐ ܟܐܠܩܝܕܘܢܝܐ ܢܫܲܕܪ. ܘܡܣܪܗܒܐܝ̣ܬ ܟܬ̣ܒ ܠܕܘܟܘܣ ܕܬܐܒܝܕܐ. ܐܝܟܢܐ ܕܢܫܕܪ ܚܕ ܡܢ ܐܦܝܣ̈ܩܘܦܐ ܕܬܡܢ. ܡܲܠܟܬܐ ܕܝܢ ܟܕ ܝܠ̣ܦܬ݀ ܫܲܕܪܬ݀ ܐܓܪܬܐ ܠܕܘܟܘܣ ܗܟܢܐ. ܕܐܢ̇ܐ ܘܡܠܟܐ ܐܬ̣ܚܲܫܒܢ ܢܫܕܪ ܠܘܬ ܥܡܐ ܕܢܐܒܕܝܣ. ܘܗܐ ܫ̇ܕܪܬ ܐܢ̇ܐ ܠܝܘܠܝܢܐ. ܘܨ̇ܒܝܐ ܐܢ̣ܐ ܕܗ̣ܘ ܢܥ̣ܘ̇ܠ ܩܕܡܝܐ. ܒܕܓ̣ܘܢ ܥܲܟܪ ܕܘܟܘܣ ܠܐܝܙܓ̈ܕܐ ܕܡܲܠܟܐ. ܥܕܡܐ ܕܝܘܠܝܢܐ ܡ̣ܛܐ ܘܐܙܠ܆ ܘܟܕ ܐܪܓܫ̣ ܐܝܙܓܕܐ ܕܡܲܠܟܐ܆ ܣܲܕܩ ܢܚ̈ܬܘܗܝ ܘܗܝܕܝܢ ܥܠ̣܀

ܐܝ̣ܩܪܗ ܕܡܲܠܟܐ ܡܩܲܒܠܝ̣ܢܢ. ܘܐܝ̣ܩܪ̈ܐ ܡܫܲܕܪܝܢܢ ܠܗ. ܗܝܡܢܘܬܗ ܡܚܲܒܠܬܐ ܠܐ ܡܩܲܒܠܝ̣ܢܢ. ܘܕܐܫ̣ܬܘܝ̣ܢܢ ܕܢܗ̣ܘܐ ܟܪ̈ܣܛܝܢܐ܆ ܒܬܪ ܬܐܘܕܘܣܝܘܣ ܢܩܦܝ̣ܢܢ. ܗ̇ܘ ܕܡܛܠ ܗܲܝܡܢܘܬܐ ܫܲܪܝ̣ܪܬܐ ܢܦ̣ܩ ܡܢ ܟܘ̣ܪܣܝܗ. ܟܕ ܡܢ ܚܲܢܦܘ̣ܬܐ ܥ̣ܪܩܢܢ܆ ܕܢ̇ܦ̣ܠ ܒܒܝ̣ܫܘ̣ܬ ܗܝܡܢܘܬܐ ܚ̣ܣ ܠܢ. ܘܒܕܐܝܟ ܗܠܝܢ ܫ̣ܪܘ ܠܐܝܙܓ̈ܕܐ ܕܡܠܟܐ܀ ܦ̣ܫ ܬܡܢ ܘܥܕܐ ܕܬܪܬܝܢ ܫ̈ܢܝܢ. ܘܡܬܲܢܐ ܗ̱ܘܐ ܡܢ ܏ܓ ܫ̈ܥܝܢ ܥܕܡܐ ܠܥܣܪ. ܟܕ ܫܠܝ̣ܚ ܘܟܒ̣ܝܢ ܣܕܘܢܐ ܒܡܥܪ̈ܐ ܕܡ̈ܠܝܢ ܡ̈ܝܐ ܩ̇ܐܡ ܗܘܐ. ܟܕ ܠܐ ܡܫ̣ܬܟܚ ܠܥܠ ܡܢ ܡ̈ܝܐ ܐܠܐ ܡܫܘܡܝܬܗ ܒܠܚܘܕ. ܘܐܥܡ̣ܕ ܠܡܠܟܐ ܘܠܟܠܗ ܥܡܐ. ܘܟܕ ܕܒܪ
 ܗ̱ܘܐ 
 ܥܡܗ ܐܦܝܣܩܘܦܐ ܚܕ ܡܢ ܬܐܒܝܕܐ. ܘܟܕ ܐܠܦ ܘܛܟܣ. ܐܫܠ̣ܡ ܐܢܘܢ ܠܐܦܝܣܩܘܦܐ ܗ̇ܘ ܘܗ̣ܘ ܦܢ̣ܐ ܠܡܕܝ̣ܢܬ݀ ܡܲܠܟܘ̣ܬܐ܆ ܘܥܢ̣ܕ.

ܒܫܘܪܝ ܟܬܒܐ ܕܩܠܝܣܝܣܛܝܩܝ ܕ܏ܓ. ܕܝܘܚܢܢ ܕܐܣܝܐ ܐܡ̇ܪ ܗܟܢܐ - ܠܫܘܪܝ ܠܡ ܬܫܥܝ̣ܬܗ ܕܟܬܒܐ ܗܢܐ܆ ܩ̈ܠܐ ܚܢܝ̈ܓܐ ܕܐܘ̈ܠܝܬܗ ܕܐܪܡܝܐ ܡܬ̣ܒ̈ܥܝܢ܆ ܗܠܝܢ ܕܥܠ ܐܘܪܫܠܡ ܐܠܐ ܗ̣ܘܐ. ܕܐܦ ܚܢܢ ܗܟܢܐ ܢܒ̣ܟܐ ܥܠ ܐܝܠܝܢ ܕܓ̣ܕ̈ܫܝ ܒܥܕܬܗ ܕܐܠܗܐ. ܘܥܠ ܓܘ̣ܢܚ̈ܐ ܕܡܢ̣ܫܠܝ ܨܦܚ̣ܘ ܥܠ ܟܠܗܘܢ ܡܗܝ̈ܡ‍‍ܢܐ܆ ܨܦܚ̣ܘ ܥܠ ܟܠܗܘܢ ܡܗܝ̈ܡ‍‍ܢܐ܆ ܒܫܢܬܐ ܕܫܬ ܕܝܘܣܛܝܢܐ ܕܬܠܬܐ -

ܟܕ ܙܒܢܐ ܕܐܪܒܥܝܢ ܫܢܝ̈ܢ ܐܘܪ̈ܬܘܕܘܟܣܘ ܒܲܒܗܝ̣ܠܘܬܐ ܐܝ̣ܬܝܗܘܢ ܗ̱ܘܘ. ܘܐܦ ܒܡܕܝ̣ܢܬ݀ ܡܲܠܘ̣ܬܐ܇ ܘܟܢܘܫ̈ܝܐ ܕܝ̣ܠܗܘܢ ܟ̇ܢܫܝܢ ܗ̱ܘܘ ܒܦܪܪܝܣܝܐ. ܗܝܕܝܢ ܒܝܘ̈ܡܬܐ ܕܨܘܡܐ ܝܘܚܢܢ ܣܪܡܝܐ. ܒܝܕ ܚܲܪܡܘ̣ܬܗ ܐܥܝ̣ܪܗ ܠܡܠܟܐ ܒܚ̣ܡܬܐ ܥܠܝܗܘܢ. ܘܦܩ̣ܕ ܗ̱ܘܐ ܕܢܬ̣ܬܚܕܘܢ ܟܢܘ̣̈ܫܝܐ ܕܝܠܗܘܢ. ܘܐܦ ܡܕܒܚ̈ܐ ܢܬܥܲܩܪܘܢ. ܘܢܬܠܒܟܘܢ ܟܗ̈ܢܐ ܘܪ̈ܝܫܝܟܗ̈ܢܐ ܘܢܬ̣ܬܪܡܘܢ ܒܝܬ ܐܣܝ̣ܪ̈ܐ.

ܘܡܢ ܗܝܕܝܢ ܐܝܟ ܕܠܡܐܡܪ ܒܕܡܘܬ ܟܹܐܡܘܢܐ ܥܲܙܝ̣ܙܐ ܘܥܸܛܪܐ
 
 
 
 ܒܥܘ̣ܒܛܐ ܕܥܢ̈ܢܐ ܚܫ̣ܘܟ̈ܬܐ ܕܚܲܒ̈ܛܢ ܒܲܪܕܐ. ܗܟܢܐ ܐܙܕܩܦ ܘܩ̣ܡ ܟܐܡܘܢܐ ܥܠ ܐܠܦ̣ܐ ܡܫܲܝܢܬܐ ܕܥܕܬܐ ܩܕܝܫܬܐ ܕܐܘܪ̈ܬܘܕܘܟܣܘ. ܘܒܒܝܬ ܚܒܘ̣̈ܫܝܐ ܡܫܲܚ̈ܠܦܐ ܐܬܪܡܝ̣ܘ. ܐܝ̣ܬ ܕܒܒܝܬ ܐܣܝܪ̈ܐ ܥܡ ܩ̇ܛܘ̈ܠܐ. ܘܐܚܪ̈ܢܐ 
 
 
 ܕܒܦܪ̈ܛܘܪܝܐ.
 
 
 ܕܒܦܪ̈ܛܘܪܝܐ.
 
 
 ܘܐܚܪ̈ܢܐ ܒܕܝܩܘܢܝܩܘܢ. ܘܐܚܪ̈ܢܐ ܬܘ̣ܒ ܒܚܒܘ̣ܫ̈ܬܐ ܕܬܚ̣ܝܬ ܐܦܝܣܩܘܦܝܘܢ. ܐܚܪ̈ܢܐ ܒܐܟܣܘܪ̈ܝܐܣ. ܐܚܪ̈ܢܐ ܕܥ̈ܕܬܐ. ܘܣܓܝ̈ܐܐ ܥܪܩ̣ܘ ܘܐܙܕܪܩ̣ܘ ܒܟܠ ܐܬܪ̈ܘܢ܀ ܘܗ̇ܘ ܕܝܲܬܝܪ ܩܫܹܐ ܕܠܪ̈ܝܫܝ ܟܗ̈ܢܐ ܢܟ̈ܦܐ ܡܲܣܪܚܝܢ ܗ̱ܘܘ ܬܢܝ̣ܢܘܬ. ܘܐܦ ܠܝܒܠܘܢ ܬܒ̇ܥܝܢ ܗ̱ܘܘ ܕܢܬ̣ܠܘܢ ܠܗܘܢ܇ ܘܕܐܝܠܝܢ ܣܒܠ̣ܘ ܒܚܒܘ̣ܫ̈ܝܐ ܟܪ̈ܣܛܝܢܐ. ܠܐ ܣ̇ܦܩܐ ܡܠ̣ܬܐ ܕܬܐܡ̣ܪܝ. ܘܗ̇ܝ ܕܝܲܬܝܪ ܩܲܫܝܐ ܕܠܐ ܫ̇ܒܩܝܢ ܗ̱ܘܘ ܠܐܢܫ ܡܢ ܝ̇ܕܘܥ̈ܝܗܘܢ ܕܐܦܝ̈ܣܩܘܦܐ ܕܚܒܝ̣ܫܝܢ ܗ̱ܘܘ ܕܢܥ̣ܘ̇ܠ ܠܘܬܗܘܢ. ܐܘ̇ ܕܣܟ ܢܡܲܠܠ ܥܡܗܘܢ. ܘܡ̣ܬܝ̣ܗܒ ܗܘܐ ܠܗܘܢ ܡ̣ܐܟܘܠܬܐ ܡܲܛܪ ܢܦܸܫ. ܘܐܝܠܝܢ ܕܒܕܝܪ̈ܬܐ ܚܒܝ̣ܫܝܢ ܗ̱ܘܘ܆ ܐܢ ܐܪܐ ܘܙ̇ܕܩ ܕܢܬܩܪ̈ܝܢ ܕܝܪ̈ܬܐ. ܝܲܬܝܪ ܐܘ̈ܠܨܢܐ ܡܲܣܒܠܝܢ ܗ̱ܘܘ ܠܗܘܢ. ܟܕ ܐܟܬܢܐܝ̣ܬ ܚ̇ܝܪܝܢ ܗ̱ܘܘ ܒܗܘܢ. ܟܕ ܫܝ̈ܓܬܐ ܕܠܓ̈ܝܗܘܢ ܫ̇ܕܝܢ ܗ̱ܘܘ ܠܗܘܢ. ܘܚܠܦ ܚܲܡܪܐ ܚܲܠܐ ܡܕܡ. ܐܘ̇ ܚܲܡܪܐ ܫܲܛܘܪܐ. ܐܘ̇ ܫ̇ܦܬܐ ܣܪܝ̣ܬܐ ܕܡܢ ܬ̣ܛܪܐ ܕܠܝ̣ܚܐ. ܐܝܟܢܐ ܕܠܐ ܢܹܚ̣ܘܢ ܝ̇ܗܒܝܢ ܗ̱ܘܘ ܠܗܘܢ ܕܢܫ̣ܬܘܢ܀

ܣܒܐ ܐܣܛܦܢܐ ܩܲܫܝܫܐ. ܓܒܪܐ ܕܚܪܝ̣ܙ ܒܛܢ̣ܢܐ ܐܠܗܝܐ. ܟܕ ܚܲܒܫܘ̣ܗܝ ܣ̇ܓܝ̣ ܐܚ̣ܪܡ ܐܢܘܢ ܒܐܦܝ̈ܗܘܢ. ܘܒܚ̣ܡܬܗܘܢ ܐܫܠܡܘ̣ܗܝ ܠܐܘܦܪܟܐ. ܘܐܡ̣ܪ ܠܐܘܦܪܟܐ. ܪܫܝ̣ܥܐ ܒܝ̣ܫܐ܇ ܥܡ ܗܠܝܢ ܕܫܲܕܪܘ̣ܢܝ ܠܘܬܟ܆ ܠܡܢܐ ܢ̇ܛܪ ܐܢܬ ܐܝܟ ܟܪܣܛܝܢܐ. ܟܕ ܠܟܪ̈ܣܛܝܢܐ ܕܐ̇ܢ ܐܢܬ ܐܝܟ ܚܲܢܦܐ. ܠܝܬ݁
 
 
 
 ܐܢܬ ܒܒܢ̈ܝܢܫܐ ܕܚܲܝ̈ܝܢ܆ ܐܢ ܠܐ ܒܥܓܠ ܡܲܘܩܕ ܐܢܬ ܠܝ̣ ܠܣܒܐ ܟܪܣܛܝܢܐ܆ ܘܐܟ̇ܠ ܐܢܬ݁ ܠܝ̣ ܟܕ ܡ̣ܛܘܝ ܐܢܐ܆ ܘܟܕ ܫܡ̣ܥ ܗܠܝܢ ܐܘܦܪܟܐ܆ ܙܥ̣ ܘܫܲܕܪܗ ܠܘܬ݂ ܐܦܝܣ‍ܩܘܦܐ ܘܗ̇ܘ ܒܚ̣ܡܬܐ ܫܲܕܪܗ ܠܚܒܘ̣ܫܝܐ܆
 
 
 ܠܗܪܩܠܝܐ
 
 
 ܠܗܪܩܠܝܐ
 
 
 ܠܐܪܡܝܐ
 
 
 ܕܬܪܩܝ. ܘܗ̣ܘܐ ܒܚܒܘ̣ܫܝܐ ܬܪܬܝܢ ܫܢ̈ܝܐ. ܟܕ ܠܐ ܣܟ ܫ̇ܒܩܝܢ ܗ̱ܘܘ ܐܢܫ ܡܢ ܝ̇ܕܘ̈ܥܘܗܝ ܕܢܬ̣ܚܙܐ ܠܗ. ܘܟܕ ܠܐ ܐܬܝ̣ܗܒ ܠܗ ܟܘ̣ܬܝܢܐ ܕܢܚܲܠܦ܆ ܒܩ̈ܠܡܐ ܡܬ̣ܐܠܨ ܗܘܐ. ܘܐܬܟ̣ܪܗ ܕܢܡܘ̣ܬ. ܘܐܚ̣ܪܡ ܕܠܐ ܢܩܒ̣ܪܘܢܝܗܝ ܣܘܢܕܝ̈ܛܐ. ܘܠܐ ܕܐܢܫ ܡ̣ܢܗܘܢ ܢܥܒ̣ܕ ܥܠܘܗܝ ܨܠܘܬܐ. ܘܐܢܫܝ̈ܢ ܪ̈ܘܡܝܐ ܛܝܒ ܐܠܗܐ ܕܐܝ̣ܬܝܗܘܢ ܗ̱ܘܘ ܐܘܪ̈ܬܘܕܟܣܘ ܘܗ̣ܢܘܢ ܩܲܒܪܘ̣ܗܝ܀

ܘܐܢܫ ܐܦܝܣܩܘܦܐ ܣܒܐ ܦܫܝ̣ܛܐ ܕܫܡܗ ܦܘܠܘܣ. ܫܲܕܪ ܗ̣ܘ ܝܘܚܢܢ ܘܐܝ̣ܬܹܝܗ. ܘܒܦܪ̈ܙܠܐ ܐܪܡܝ̣ܗ. ܘܟܕ ܫܲܥܒܕܗ ܒܩܛܝ̣ܪܐ. ܦܩ̣ܕ ܕܡ̣ܢܕܪܝܫ ܢ̣ܬܬܣܪܚ ܒܐܢܛܝܘ̣ܟܝܐ ܕܩܲܐܪܝܐ. ܘܟܕ ܐܝܟ ܕܐܣܒ̣ܪܘ ܫܲܠܚܘ̣ܗܝ ܡܢ ܟܗܢܘ̣ܬܐ ܩܕܡܝܬܐ. ܐܝܟ ܕܠܫܚܝ̣ܡܐ ܡܢ ܕܪܝܫ ܐܣܪܚܘ̣ܗܝ. ܘܗܢܐ ܚܣ̣ܕܐ ܘܐܦ ܠܗܠܝܢ ܕܝܠ̣ܗ܆ ܘܩܪ̈ܝܢ ܗ̱ܘܘ ܠܗ ܨܒ̣ܥ ܕܬܪܬܝܢ. ܘܡܢ ܥ̇ܩܬܗ ܡܝ̣ܬ݂܀

ܠܐܠܝܫܥ ܕܝܢ ܟܕ ܐ̇ܠܨ ܗܘ̣ܐ. ܐܡ̣ܪ. ܐܢ̇ܐ ܟܕ ܫ̇ܘܐ ܐܢ̣ܐ. ܐܦܝܣܩܘܦܐ ܥܒܝ̣ܕ ܐܢ̣ܐ. ܘܐܢܬ ܠܝ̣ ܠܓܡܪ ܠܐ ܥ̇ܒܕ ܐܢܬ. ܐܢܕܝܢ ܣ̇ܒܪ ܐܢܬ ܕܛܟܣ̣ܐ ܐܝ̣ܬܝܗ̇ ܗ̇ܝ ܕܬܫ̣ܪܝܢܝ ܡܢ ܟܗܢܘ̣ܬܐ ܐܘ ܡܢܕܪܝܫ
 
 
 
 ܬܥܒ̣ܕܢܝ܆ ܡܕܝܢ ܫܪܝ̣ܢܝ ܘܡܢ ܡܲܥܡܘ̣ܕܝܬܐ. ܐܡ̇ܪ ܠܗ ܗ̣ܘ ܢܟܝ̣ܠܐܝ̣ܬ. ܐܢ̇ܐ ܡܲܥܦܪܐ ܒܠܚܘܕ ܪܡ̇ܐ ܐܢ̣ܐ ܥܠܝܟ. ܘܟܕ ܠܐ ܐܬܬܦܝ̣ܣ܆ ܫܲܕܪܗ ܠܐܟܣܘܪܝܐ܀

ܘܐܝܬ̣ܝ ܬܘ̣ܒ ܠܐܣܛܦܢܐ ܡܢ ܚܒܘ̣ܫܝܐ ܒ݂ܬܪ ܣܘܓܐܐ ܕܐܘ̈ܠܨܢܐ ܕܣܒ̣ܠ ܡܢ̣ܗ. ܘܗܢܐ ܣ̇ܓܝ ܐܟܣ̣ܗ ܥܠ ܟܪܘܛܘܢܝܐ ܕܬܪܬܝܢ. ܘܥܠܗܕܐ ܬܘ̣ܒ ܐܪܡܝ̣ܗ ܒܚܒܘ̣ܫܝܐ. ܘܫܲܕܪ ܩܣ̣ܛܘܢܪ̈ܐ ܘܒܡܚ̈ܘܬܐ ܩܲܫ̈ܝܬܐ ܢܓܕܘ̣ܗܝ ܥܕܡܐ ܕܕܡܐ ܓ̇ܣܐ ܗ̣ܘܐ. ܘܒܬܪ ܗܠܝܢ ܬܘ̣ܒ ܐܝܬ̣ܝܗ ܘܐ̇ܠܨ ܗܘܐ ܠܗ ܕܢܩܲܒܠ ܟܝܪܘܛܘܢܝܐ ܕܬܪܬܝܢ. ܘܗ̣ܘ ܩ̇ܥܐ ܗ̣ܘܐ ܘܐܡ̇ܪ. ܐܘܒܝܐ܆ ܠܥܠܡ ܠܐ ܡܩܲܒܠ ܐܢ̣ܐ ܕܐ̇ܫܬܲܠܚ ܡܢ ܟ݁ܗܢܘ̣ܬܐ. ܐܠܐ ܐܢ ܘܡܢ ܡܲܥܡܘܕܝܬܐ ܡܫܲܠܚܝܢ ܐܢܬܘܢ ܠܝ̣. ܘܗ̣ܘܬ݀ ܗܝܕܝܢ ܣܛܐܣܝܣ ܪܒܬܐ: ܘܐܬܡ̣ܨܝ ܐܣܛܦܢܐ ܠܡܥ̣ܠ ܠܘܬ ܡܠܟܐ ܘܐܙܥ̣ܩ. ܐܒ̣ܕܬ݀ ܟܪܣܛܝܢܘܬܐ ܐܒ̣ܕܬ݀. ܘܛܟ̣ܣ̈ܐ ܘܩܢ̈ܘܢܐ ܐܬܚܲܒܠܘ. ܗܐ ܏ܟܟ ܫ̈ܢܝܐ ܐܝ̣ܬ ܠܝ̣ ܐܦܝܣܩܘܦܐ. ܘܗܫܐ ܕܝܗܒ̇ܬ ܢܦܫܝ ܠܡܫ̣ܠܡ ܠܦܘ̣ܩܕܢܟܘܢ ܟܕ ܡܚܲܝܒ ܐܢ̣ܐ. ܨ̇ܒܐ ܕܢܫ̣ܪܝܢܝ ܡܢ ܟܵܗܢܘ̣ܬܐ ܕܐܘܪܬܘܕܘܟܣܝܐ. ܘܒܕܝ̣ܠܗ ܡܢܕܪܝܫ ܢܥ̣ܒܕܢܝ. ܢܚܲܘܐ ܡܢ ܐܝܠܝܢ ܩܢ̈ܘܢܐ ܐܝ̣ܬ ܠܗ ܗܕܐ܆ ܐܘ̇ ܟܕ ܠܐ ܐܪܓܫ̣ ܘܝ̣ܕܥ ܠܩܢܘ̈ܢܐ ܥܕܬܢ̈ܝܐ. ܐܘ̇ ܟܕ ܝ̇ܕܥ ܦ̇ܣܥ ܥܠܝܗܘܢ ܒܛܪܘܢܘ̣ܬܗ. ܘܒܬܪܗ̇ ܕܡܲܠܟ̣ܘܬܟ ܗܐ ܡܲܪܗܛ ܠܥܕܠܝܐ. ܘܐܢܗ̣ܘ ܕܒܦܘ̣ܩܕܢܟ ܗ̱ܘ ܥ̇ܒܕ ܗܠܝܢ܆ ܦܩܘ̣ܕ ܡܕܝܢ ܕܐܦ ܡܲܥܡܘ̣ܕܝܬܐ ܢܫ̣ܪܐ ܘܢܗܦ̣ܘܟ ܢܥܡܕ. ܩܢܘܢܐ ܗ̇ܘ ܕ܏ܝܛ ܕܐܒܗ̈ܬܐ ܏ܫܝܚ܆ ܦ̇ܩܕ ܥܠ ܐܪܣܝܣ ܕܦܘܠܐ ܫܡܝܫܛܝܐ. ܘܕܐܟܘܬܗ ܕܡܢܕܪܝܫ ܢܥܡܕܘܢ. ܘܗܝܕܝܢ ܢܗ̣ܘܘܢ ܟܗ̈ܢܐ. ܢܚܲܘܐ ܡܢ ܐܝܟܐ ܐܬ̣ܐ ܕܢܫ̣ܪܐ ܠܢ ܕܡܢܕܪܝܫ ܢܲܣܪܚ. ܡܲܠܟܐ ܕܝܢ ܬܘ̣ܗ ܐܝܟ ܕܡܢ ܫܢ̣ܬܐ܆ ܘܐܣܠܝ̣ ܠܗܢܐ ܥܒ̇ܕܐ. ܘܦܩ̣ܕ ܕܠܐ ܬܗ̣ܘܐ ܗܕܐ. ܘܡܚ̣ܕܐ ܐܛܘܦܘܣ ܦܪܐܓܡܛܝܩܘܢ ܥܒ̣ܕ: ܕܠܐ ܢܡܪܚ 
 
 
 ܐܢܫ ܥܠ
 
 
 ܥܠ ܐܢܫ
 
 
 ܫܪܝܐ ܕܟܗܢܘ̣ܬ݂ܐ. ܐܠܐ ܐܢ ܐܪ̈ܣܝܣ ܕܦ̇ܩܕܝܢ ܩܢܘ̈ܢܐ܀

ܘܟܕ ܗ̣ܘ ܝܘܚܢܢ ܒܐܘܠܨܢܐ ܕܚܒܘ̣ܫܝܐ ܐܝܬ̣ܘܗܝ ܗ̱ܘܐ. ܢܦ̣ܠ ܒܟܹܐܒ ܪ̈ܓܠܐ ܘܕܐܝ̣ܕ̈ܝܐ ܕܡܢ ܦܛܓܪ̈ܐ ܘܗ̣ܘܐ ܐܝܟ ܡܝܬ̣ܐ. ܕܠܐ ܡܨܐ ܗ̱ܘܐ ܕܢܬ̣ܗܦܟ ܠܚܕ ܡܢ ܓܒ̈ܝܢ. ܘܪܦܬ̣ ܗ̱ܘܐ ܒܩ̈ܠܡܐ ܘܒܦܘ̣ܪ̈ܬܥܢܐ ܕܡܲܠܝܐ ܗܘܬ݀ ܩܠ̣ܝܬܐ. ܘܒܐܝ̣ܡܡܐ. ܫ̈ܠܚܐ ܕܕܒ̈ܒܐ ܘܕܒ̈ܩܐ ܕܟ̇ܢܫܝܢ ܗ̱ܘܘ ܡܢ ܙܲܗܡܘܬܐ
 
 
 ܕܒܝܬ
 
 
 
 
 
 ܟܪ̈ܝ̣ܗܐ. ܘܡܠܝܐ ܢܣ̣ܝܘܢܐ ܐܚܪܢܐ ܦܫ̈ܦܫܐ ܕܢ̇ܦܩܝܢ ܗ̱ܘܘ ܘܡܚܲܦܝܢ ܠܥܪܣܗ ܘܠܦܬܗ. ܥܕܡܐ ܕܐܬ̣ܪ̈ܒܠܝ ܥܲܝܢ̈ܘܗܝ ܡܢܗܘܢ܇ ܘܡܢ ܒܩ̈ܐ ܕܒ̣ܠܠܝܐ ܝܲܬܝܪ ܐܝܟ ܢܘ̣ܪܐ ܡܘܩܕܝܢ ܗ̱ܘܘ. ܘܢܣܝܘܢܐ ܬܘ̣ܒ
 
 
 
ܥܘ̣ܩܒܪ̈ܐ ܕܥܒ̣ܕܘ ܩܸܢܐ ܬܚ̣ܝܬ ܒܣ̣ܕܝܐ ܕܪܝܫܗ. ܘܟܠܗ ܠܠܝܐ ܚ̇ܦܪܝܢ ܘܡܨܘܨܝܢ܀ ܘܟܒܪ ܐܝܠܝܢ ܕܠܐ ܢܲܣܝ̣ܘ ܠܡܘ̣ܝܩܐ ܫ̇ܩܠܝܢ ܠܥܘܗܕܢܐ ܕܗܠܝܢ. ܐܠܐ ܨܲܠܘ ܐܝܟ ܦܘ̣ܩܕܢ ܡܪܢ ܕܠܐ ܬܥ̣ܠܘܢ ܠܢܣܝܘܢܐ:

ܗܝܕܝܢ ܝܘ̇ܚܢܢ ܣܪܡܝܐ ܟܕ ܚ̣ܙܐ ܕܐܒ̣ܕ ܡܢܝ̣ܚܢܗ ܪܵܕܘܦܐ ܕܬܪ̈ܝ̣ܨܝ ܫܘ̣ܒܚܐ. ܥܠ̣ ܬܘ̣ܒ ܠܘܬ ܡܠܟܐ ܘܫܲܪܝ ܡܘܣܦ ܫ̇ܓܪ ܠܗ ܥܠ ܐܘܪ̈ܬܘܕܘܟܣܘ. ܡܲܠܟܐ ܕܝܢ ܒܚ̣ܡܬܐ ܐܡ̣ܪ ܠܗ. ܚ̈ܢܦܐ ܐܢܘܢ ܗܠܝܢ ܕܡܚܲܦܛ ܐܢܬ ܠܝ̣ ܕܐܪ̈ܕܘܦ ܐܢܘܢ. ܗ̣ܘ ܕܝܢ ܐܡ̣ܪ ܠܐ. ܐܡ̇ܪ ܠܗ ܬܘ̣ܒ. ܐܪ̈ܛܝܩܘ ܐܢܘܢ܆ ܐܡ̇ܪ ܘܠܐ ܗܕܐ ܡܪܝ. ܐܡ̇ܪ ܡܲܠܟܐ. ܗܐ ܡܕܝܢ ܣ̣ܗܕܬ ܠܟ ܕܟܪ̈ܣܛܝܢܐ ܐܢܘܢ. ܡܕܝܢ ܐܝܟܢܐ ܡܦܝ̣ܣ ܐܢܬ ܠܝ̣ ܕܐܗ̇ܘܐ ܪܕ̇ܘܦܐ ܠܟܪ̈ܣܛܝܢܐ. ܐܝܟ ܕܝܘܩܠܝܛܝܢܘܣ ܘܫܪܟܐ. ܙܠ̣ ܬ̣ܒ ܒܥܕܬܟ ܘܫܠܝ̣ ܘܠܐ ܬܫܚ̣ܘܩ ܠܢ܀

ܘܐܡܲܪ ܝܘܚܢܢ ܡܲܟܬܒܢܐ.
 
 
 
 ܕܐܝܟܝܐ ܕܐܝܢܐ ܕܢܲܣܝ̣ܣ ܘܓ̇ܗܪ ܒܥܝ̈ܢܐ܇ ܠܐ ܕܠܝ̣ܠ ܠܗ
 
 ܫܦܪ 
 ܢܦܪ 
 
 ܠܡܚ̣ܙܐ. ܘܐܦܠܐ ܬܘ̣ܒ ܐܝܢܐ ܕܡܢ ܐܫ̣ܬܐ ܥܲܙܝ̣ܙܬܐ ܡܫܬܓܪ܇ ܠܐ ܡܨܐ ܕܐܝܟ ܚܠܝ̣ܡܐ ܠܡܣ̣ܥܪ ܣ̇ܥܘܪܘܬܐ. ܘܗܟܘܬ ܘܐܝܠܝܢ ܕܡܢ ܢܝ̣ܫܐ ܕܚܡ̣ܬܐ ܡܬܚܲܛܦܝܢ܇ ܘܠܘܬ ܚܐܦܐ ܕܪܘܓܙܐ ܡܬ̣ܢܲܬܦܝܢ܆ ܠܐ ܡܨܝܢ ܠܡ̣ܕܢ ܘܠܡܒܲܚܢܘ̣ ̇ܘܠܝ̣ܬܐ.
 
 
 
 ܗܟܢܐ ܠܚ̈ܟܝ̣ܡܐ ܘܩܠܝܪ̈ܝܩܘ̣ 
 
 
 ܘܗܝܕܝܢ ܢܣ̣ܥܪܘܢ ܣܘ̣ܥܪ̈ܢܝܗܘܢ. ܗܟܢܐ ܠܚܟ̈ܝ̣ܡܐ ܘܩܠܝܪ̈ܝܩܘ̣ ܐܠܟܣܢܕܪ̈ܝܐ ܓܕܫܬ݀. ܗܠܝܢ ܕܠܐ ܒܨܝ̣ܪܝܢ ܗ̱ܘܘ ܒܝ̣ܕܥܬܐ܇ ܐܠܘ̣ ܬ̣ܛܪܐ ܕܪܘܓܙܐ ܠܐ ܕܠܲܚ ܗ̱ܘܐ ܠܗܘܢ. ܘܚܡ̣ܬܐ ܠܐ ܕܘܕܬ݀ ܐܢܘܢ. ܘܫ̣ܪܟܘ ܠܡܠ̣ܬܐ ܟܬܒܝܬܐ ܕܐܡ̇ܪܐ. ܥܠ ܐܝܠܝܢ ܕܒܝܢܬ ܓ̈ܠܠܐ ܡܢ ܪ̈ܘܚܐ ܘܥܠܥ̈ܠܐ ܡܫ̣ܬܩܦܝܢ. ܕܙܥ̣ܘ ܠܡ ܘܢ̣ܕܘ ܐܝܟ ܪ̈ܘܝ̣ܐ. ܘܟܠܗ̇ ܚܟ̣ܡܬܗܘܢ ܐܒ̣ܕܬ݀. ܐܝܟܢܐ ܕܗܫܐ ܕܠܐ ܛܟܣ̣ܐ ܥܕܬܢܝܐ ܒܥܪܝ̣ܪܐܝ̣ܬ ܐܣ̣ܬܥܪܬ݀. ܘܥܠ ܕܠܐ ܐܪܓܫ̣ܘ ܒܐܦܝܣܩܘܦܐ ܕܝ̣ܠܗܘܢ ܗ̣ܘܐ. ܒܝܕ ܕܙܒܢܐ ܠܐ ܝ̇ܗܒ ܗ̱ܘܐ ܐܝ̣ܕܐ: ܐܬ̣ܕܘܕܘ ܘܥܒ̣ܕܘ ܐܚܪܢܐ. ܘܗܕܐ ܙ̇ܕܩܐ ܗ̱ܘܬ݀ ܠܗܘܢ ܕܒܟܠܗ ܙܲܒܢܐ ܕܥܣܪ ܫܢ̈ܝܐ ܕܒ̣ܬܪ ܥܘܢ̣ܕܢܗ ܕܬܐܘܕܘܣܝܘܣ ܢܥ̣ܒܕܘܢ ܐܚܪܢܐ. ܘܠܘ ܡܢ ܕܝ̣ܠ̣ܦܘ ܕܗܘ̣ܐ ܬܐܘܕܘܪܐ: ܒܝܕ ܦܝܙܡܐ ܕܪܘܓܙܐ ܥܒ̣ܕܘ ܠܦܐܛܪܐ. ܗܘ̇ ܕܐܦ ܐܝܟ ܓܲܝܪܐ ܐܬܚ̣ܫܒ ܡܢ ܐܢܫ̈ܝܢ܇ ܕܢ̣ܦܠ ܒܓܘܪܐ ܥܠ ܐܢܬܬ݀ ܚܲܒܪܗ. ܘܒܚܦܝ̣ܛܘ̣ܬܗܘܢ ܗ̇ܝ ܕܕܠܐ ܢܡܘܣ ܘܕܠܐ ܛܟ̣ܣܐ ܥܕܬܢܝܐ ܘܩܢܘܢܝܐ. ܬܪܝܢ ܥܲܒ̣ܕܘܗܝ. ܘܐܝܟ ܕܠܫܘ̣ܪܪܗ ܕܝܢ ܕܩ̣ܡ. ܘܥܒ̣ܕ ܐܦܝܣ̈ܩܘܦܐ ܐܝܟ ܕܡܬ̣ܐܡܪܐ ܫܲܒܥܝܢ ܒܡܢ̣ܝܢܐ. ܗܕܐ ܕܐܠܘ̣ ܐܪ̈ܓܛܐ ܠܦܘ̣ܠܚܢ ܐܪ̈ܥܬܐ ܢܒܥ̣ܐ ܗ̱ܘܐ ܡ̇ܢ ܕܗ̣ܘ. ܒܛܝ̣ܠ ܗ̱ܘܐ ܠܗ ܕܒܚܕ ܙܒܢܐ ܢܫܟ̣ܚ ܟܠܗܘܢ ܡܛܝܒܹ̈ܐ. ܘܡܢܐ ܐܝ̣ܬ ܠܢ ܕܢܐܡ̣ܪ ܥܠ ܐܝܠܝܢ ܕܡܬܓܲܢܒܝܢ ܕܙ̇ܕܩ ܗ̱ܘܐ ܕܒܒܘ̣ܚܢܐ ܣܓܝܐܐ ܢܗ̣ܘܘܢ ܟܗ̈ܢܐ. ܐܠܐ ܐܝܟܢܐ ܕܗܘ̣ ܫܘ̣ܪܝܗ̇ ܕܣ̇ܥܘܪܘܬܐ ܡܕܘܕܐ. ܗܟܢܐ ܫܘ̣ܠܡܗ̇. ܚܲܦܛܘܗܝ ܡܥܪܡܐܝ̣ܬ. ܕܠܣ̣ܕܩܐ ܕܣܘܪܝܐ ܘܕܐܠܟܣܢܕܪܝܐ ܢܪܗ̣ܛ. ܟܕ ܡܬ̣ܚܲܫܚ ܒܩܐܬܪܣܝܣ ܕܦܘܠܐ. ܗ̇ܘ ܕܢ̣ܡܘܣܐܝ̣ܬ ܥܒܝ̣ܕ ܗܘܐ ܦܛܪܝܪܟܐ ܠܣܘܪܝܐ. ܘܥ̈ܕܠܝܐ ܒܬܪ ܝܲܥܩܘܒ ܢܲܪܗܛ. ܐܝܟ ܗ̇ܘ ܕܗ̣ܘ ܠܡ ܦܐܘܠܘܣ ܘܐܚܪ̈ܢܐ ܩܪܒ̣ܘ ܠܣܘܢ̈ܕܝܛܐ. ܗ̇ܘ ܕܐܦ ܐܬܬܲܚܪܡ ܡܢ ܗܠܝܢ ܕܐܬܥ̣ܫܩܘ ܒܡܦܩܒܪܘܚܐ ܥܒ̣ܕܘ ܠܘܬ ܟܠܗ̇ ܥܕܬܐ. ܘܐܚ̣ܪܡܘ ܠܢܦܫܗܘܢ ܐܢ ܪܓܝ̣ܫܝܢ ܐܘ̇ ܚܫܝ̣ܫܝܢ ܒܗ ܒܟܣ̣ܝܐ ܐܘ̇ ܒܓܠܝ̣ܐ ܠܡ ܣܟ ܟ̇ܠܢܐܝܬ܀

ܘܐܦܢ ܢܚ̣ ܪܕܘ̣ܦܝܐ ܕܡܗܝ̈ܡܢܐ ܡܢ ܟܐܠܩܝ̈ܕܘܢܐ܇ ܒܝܕ ܩܪ̈ܒܐ
 
 
 
 ܕܡܠܟܘ̈ܬܐ܆ ܐܠܐ ܐܥܝ̣ܪ ܣܛܢܐ ܟܫ̣ܠܐ ܐܚܪܢܐ. ܒܝܕ ܦܠܝܓܘ̣ܬܐ ܕܗܠܝܢ ܕܒܝܬ ܝܲܥܩܘܒ܆ ܥܠ ܗܠܝܢ ܕܒܝܬ ܦܘܠܐ ܗ̇ܘ ܕܡܢ ܒܝܬ ܐܘܟܡ̈ܝܢ. ܟܕ ܠܟܠܚܕ ܢܩ̣ܦܘ ܥܘ̣ܡܪ̈ܐ ܘܕܝܪ̈ܬܐ ܘܐܦܝܣ̈ܩܘܦܐ. ܘܠܚܕ̈ܕܐ ܣ̇ܬܪܝܢ ܗ̱ܘܘ ܒܨܘ̣ܚ̈ܝܬܐ ܘܣ̇ܕܩܝܢ ܠܥܡܐ. ܘܗܟܢܐ ܟܕ ܬܪ̈ܝܗܘܢ ܓܒ̈ܐ ܐܬ̣ܥܲܪܡܘ ܡܢ ܪܘ̣ܚܐ ܕܣܲܩܘ̣ܒܠܝܘ̣ܬܐ: ܕܠܐ ܛܟܣܐ ܘܕܝ̣ܢܐ ܕܕܚ̣ܠܬ݀ ܐܠܗܐ. ܦܠܓܝܢ ܗ̱ܘܘ ܘܣ̇ܕܩܝܢ ܠܚܕ̈ܕܐ. ܘܠܗܢܐ ܒܘܠܒܠܐ ܘܣܢ̣ܐܬܐ ܐܝܬܝ̣ ܐܢܘܢ܆ ܗܘ̇ ܕܫ̣ܐܠ ܕܢܲܪܒܠ
 
 ܐܝܟ ܕܠ̣ܚ̈ܛܐ܇ ܐܝܟܢܐ ܕܠܐ ܥܠ ܚ̈ܢܦܐ ܘܝܘ̈ܕܝܐ ܘܐܪ̈ܛܝܩܘ̣: ܢܡܪܚ ܕܗܟܢܐ ܢܒܲܙܚ. ܘܐܦܠܐ ܐܝܢܐ ܕܒܲܥܪܝ̣ܪܝ ܘܚܲܝܘ̣ܬܢ. ܟܕ ܒܫܪܒܐ ܕܗܝܡܢܘܬܐ. ܣܟ 
 
 ܠܐ 
 
 ܠܐ 
 
 
 ܐܝ̣ܬ ܗ̱ܘܐ ܫܘ̣ܚܠܦܐ ܒܝܢܬܗܘܢ.

ܘܟܕ ܗܠܝܢ ܚܲܝܘ̣ܬܢܐܝܬ ܡܬ̣ܦܪ̈ܢܣܢ ܗ̱̈ܘܝ. ܫܠ̣ܚ ܗ̣ܘ ܦܘܠܐ ܠܝܥܩܘ̇ܒ. ܕܠܡܢܐ ܗ̣ܘܐ ܗܢܐ ܟܠܗ ܕܠܘ̣ܚܝܐ ܒܥܕܬܐ. ܢܬ̣ܩܪܒ ܠܘܬ ܚܕ̈ܕܐ. ܘܢܬ̣ܒܚ̈ܢܢ ܗܠܝܢ ܕܒܲܝܢܬܢ ܒܩܢܘܢܐ. ܘܐܢ ܐܢ̇ܐ ܡ̣ܬܚܲܝܒ ܐܢ̣ܐ ܠܚܕ ܓܙܵܪܕܝ̣ܢܐ. ܬܠܬܐ ܐܥܦ̈ܐ ܡܩ̇ܒܠ ܐܢ̣ܐ. ܘܐܢ ܠܘܬܟ ܫ̇ܪܟܐ ܚܲܝܒܘ̣ܬܐ܆ ܐܢ̇ܐ ܚܠܦܝܟ ܡܩܲܒܠ ܐܢ̣ܐ ܡܣܡܒܪܝܫܐ ܒܨܒܝ̇ܢܝ. ܐܠܐ ܗܠܝܢ ܕܚܕܝܪܝܢ ܗ̱ܘܘ ܠܝܥܩܘܒ܆ ܠܐ ܫ̇ܒܩܝܢ ܗ̱ܘܘ ܠܐ ܕܢܬ̣ܪܟܢ ܘܢܚ̣ܙܝܘܗܝ܆ ܘܐܦܠܐ ܕܢܫ̣ܬܝܢ ܥܡܗ. ܘܥܠܗܕܐ ܡܦܲܢܐ ܗ̱ܘܐ ܝܥܩܘܒ. ܕܒܠܥܕ ܐܚ̈ܝܢ ܐܠܟܣܢܕܪ̈ܝܐ. ܠܐ ܚ̇ܙܐ ܐܢ̣ܐ ܠܗ. ܒܗ̇ܝ ܕܠܗܘܢ ܫ̇ܠܡܬ ܒܟܬܒܐ܀

ܐܡ̇ܪ ܡܲܟܬܒܢܐ ܕܐܝܬ̣ܘܗܝ ܝܘܚܢܢ ܕܐܣܝܐ ܕܗܢܐ ܫܪܒܐ܆ ܕܠܐ ܠܡ ܝܲܨܝ̣ܦܝܢܢ ܕܠܚܕ ܓܲܒܐ ܢܙܲܟܐ. ܘܒܐܚܪܢܐ ܥ̈ܕܠܝܐ ܢܙܠܘ̣ܚ.

ܘܟܕ ܡܲܠܝ̣ ܠܘܢܓܝܢܐ ܫܢܬܐ ܚܕܐ ܒܣܘܪܝܐ ܘܠܐ ܐܘܬ̣ܪ܆ ܦܢ̣ܐ ܠܐܝܓܘܦܛܘܣ܀ ܦܐܛܪܐ ܕܝܢ ܒܬܪ ܕܡܲܠܝ̣ ܏ܓ ܫܢ̈ܝܢ ܡܝ̣ܬ. ܐܠܟܣܢܕܪ̈ܝܐ ܕܝܢ ܒܟܒܕܐ ܡܲܪܝܪܬܐ ܠܐ ܨܒܘ̣ ܕܢܩܲܒܠܘܢ ܠܬܐܘܕܘܪܐ. ܐܠܐ ܐܩܝܡ̣ܘ ܐܢܫ ܕܫܡܗ ܕܘܡܝܢܐ. ܗܢܐ ܕܐܝ̣ܬܘܗܝ ܗ̱ܘܐ ܒܓܢ̣ܣܗ ܣܘܪܝܝܐ. ܘܫܠ̣ܡ ܠܡܕܡ ܕܥܒ̣ܕ ܦܐܛܪܐ. ܘܥܒ̣ܕ ܐܓܪܬܐ ܣܘܢܕܝܩܘܢ ܡܬ̣ܟܪܟܢܐ ܠܘܬ ܝܲܥܩܘܒ. ܘܐܦ ܗ̣ܘ ܠܘܬܗ.

ܝܘܚܢܢ ܕܐܣܝܐ ܐܡ̇ܪ. ܕܐܦ ܝܥܩܘ̇ܒ ܦܘ̣ܢܝܐ ܒܗ̇ ܒܚܲܬܝ̣ܬܘܬܐ ܘܚܕܝܘ̣ܬܐ ܘܫܲܕܪ ܠܕܘܡܝܢܐ.

ܘܣܘ̣ܢܩܠܐ ܕܝܲܥܩܘܒ. ܣܪܓܝܣ. ܘܝܡܝ̣ܢܐ ܐܦܝܣ̈ܩܘܦܐ. ܣܠ̣ܩܘ ܠܡܕܝ̣ܢܬ݀ ܡܠܟܘ̣ܬܐ. ܘܫܲܪܝ̣ܘ ܣ̇ܬܪܝܢ ܠܓܒܐ ܕܒܝܬ ܦܘܠܐ ܥܡ ܨܘܚ̈ܝܬܐ. ܘܐܢܫ̈ܝܢ ܪܘܪ̈ܒܢܐ: ܕܣ̇ܓܝ ܐܚܝ̣ܕܝܢ ܗ̱ܘܘ ܒܗ ܒܦܘܠܐ܆ ܗܦܟ̣ܘ ܡܢ ܓܲܒܐ ܕܝܲܥܩܘܒ ܘܗܘ̣ܘ ܒܓܲܒܐ ܕܦܘܠܐ. ܘܙܒܢܐ ܕܫܲܢܬܐ ܟܠܗ̇܆ ܨܥܪ̈ܐ ܘܲܩܠܠܝ̈ܬܐ ܙ̇ܠܚܝ̣ܢ ܗ̱ܘܘ ܒܚ̈ܕܕܐ܆ ܘܐܠܟܣܢܕܪ̈ܝܐ ܕܣܠ̣ܩܘ ܠܡܕܝܢ̣ܬ݀ ܡܲܠܟܘ̣ܬܐ܆ ܥܒ̣ܕܘ ܟܢܘ̣ܫ̈ܝܐ ܘܡ̇ܚܝܢ ܗ̱ܘܘ ܠܕܒܝܬ ܦܘܠܐ. ܘܡ̣ܢܗܘܢ ܕܟܢܘܫ̈ܝܐ ܒܫܡ̣ܗ ܕܝܲܥܩܘܒ ܡ̣ܬܟܲܢܫܝܢ ܗ̱ܘܘ܆ ܘܡ̣ܢܗܘܢ ܒܫܡ̣ܗ ܕܦܘܠܐ. ܘܡ̣ܢܗܘܢ ܡܬ̣ܚܲܫܚܝ̣ܢ ܗ̱ܘܘ ܒܫ̣ܡ ܦܛܪܐ. ܘܗ̣ܘܐ ܚܪܝܢܐ ܒܡܕܝܢ̣ܬ݀ ܡܠܟܘ̣ܬܐ܆ ܥܕܡܐ ܕܗ̣ܘܝܢ ܚ̣ܣܕܐ ܠܣ̈ܢܐܝܢ. ܐܘܟܝ̣ܬ ܠܟܐܠܩܝ̈ܕܘ̣ܢܝܐ. ܕܟܕ ܚܙ̣ܘ ܗܠܝܢ ܐܥܝ̣ܪܘ ܪܕܘܦܝܐ ܥܠܝܢ.

ܘܐܚܝ̣ܕܘ ܠܝܘܚܢܢ ܐܦܝܣܩܘܦܐ ܕܒܦܪ̈ܙܠܐ ܡ̣ܬܢܛܪ ܗ̱ܘܐ ܒܟܐܠܩܝܕܘܢܐ ܫܢܬܐ ܚܕܐ. ܘܗ̣ܢܘܢ ܕܠܩܘ̣ܒ̈ܠܝܐ ܣ̇ܗܕܝܢ ܗ̱ܘܘ ܕܥܬܝ̈ܕܬܐ ܡܘܕܥ ܗ̱ܘܐ. ܠܗܢܐ ܫܲܪܝ̣ܘ ܪܕܦܝܢ ܕܢܫ̣ܠܡ ܠܫܘܬܦܘ̣ܬܗܘܢ܇ ܘܐܫ̣ܬܘܕܝܘ ܕܢܫ̣ܪܘܢܝܗܝ ܡܢ ܐܣܘ̣ܪܝܐ ܕܦܪ̈ܙܠܐ. ܗ̣ܘ ܕܝܢ ܐܡ̣ܪ. ܡܛܠ ܫܪܵܝܐ ܕܝ̣ܠܝ܆ ܠܐ ܬܐ̣ܨܦܘܢ. ܘܐܦ ܟܕ ܠܐ ܨ̇ܒܝܢ ܐܢܬܘܢ܆ ܠܝܘܡܐ ܦܠܢ ܡܫ̣ܬܪܐ ܐܢ̣ܐ. ܘܒܗ ܒܝܘܡܐ ܕܐܡ̣ܪ ܫܟ̣ܒ. ܘܐܬܥܲܦ̣ܝ ܒܙܘܚܐ ܪܒܐ. ܟܕ ܬܪ̈ܝܗܘܢ ܓ̈ܒܐ ܡܙܲܝܚܝܢ ܗ̱ܘܘ ܠܦܓܪܗ ܚܲܣܝܐ. ܘܡ̣ܬܒܲܪܟܝܢ ܡܢ̣ܗ ܬܪ̈ܝܨܝ ܫܘ̣ܒܚܐ ܘܟܐܠܩܝܕܘܢ̈ܝܐ܀

ܥܘ̣ܡܪ̈ܐ ܕܝܢ ܪܘܪ̈ܒܐ ܕܒܡܕܢܚܐ ܘܡܲܥܪܒܐ ܐܬܦ̇ܠܓܘ ܥܕܡܐ ܕܩ̣̈ܛܠܐ ܢܫܬ̣݁ܡܫܘܢ ܒܲܝܢܬܗܘܢ. ܘܣܓܝ̈ܐܐ ܡܢ ܕܝܪ̈ܝܐ. ܟܕ ܐܣܝ̣ܪܝܢ ܡܬ̣ܕܒܪܝܢ ܗ̱ܘܘ ܠܒܝܬ ܕܝ̣ܢܐ. ܘܝ̇ܗܒܝܢ ܕܝܘܩܝܣܝܣ ܐܝܟ ܩ̇ܛܘ̈ܠܐ. ܐܢܫ̈ܐ ܣܒ̈ܐ ܕܐܪܝ̣ܟܝ̣ܢ ܕܩܢܝ̈ܗܘܢ܆ ܘܡܫܲܪܫܝܢ ܫܦܘ̈ܠܝܗܘܢ܆ ܕܪܡܹܝܢ ܒܩܘ̣ܠܪܹ̈ܐ. ܘܡ̇ܢ ܠܐ ܢܙܘ̣ܥ ܘܢܲܪܩܕ ܥܠ ܗܠܝܢ ܓܘ̣̈ܢܚܐ. ܘܢܥܒ̣ܕ ܐܒ̣ܠܐ ܐܝܟ ܕܝܪܘܪܐ. ܥܠ ܡܠܚ̣ܐ ܕܠܘ ܒܠܚܘ̣ܕ ܦ̣ܟܗܬ݀. ܐܠܐ ܘܐܦ ܣ̣ܪܬ݀ ܘܐܬܢܲܕܕܬ݀. ܘܗܟܢܐ ܐܬ̣ܬܕܝܫܬ݀܀

ܗܝܕܝܢ ܒܫܒܥܐ ܒܟܢܘܢ ܩܕܝ̣ܡ. ܕܫܢܬ ܏ܦܦܘ ܫ̈ܢܝܢ ܕܝܘ̈ܢܝܐ. ܩ̣ܪܐ ܝܘܣܛܝܢܐ ܠܛܝܒܪܝܘܣ ܩܣܪ. ܘܫܲܪܝ ܕܢܡܲܠܠ ܥܡܗ ܡ̣̈ܠܐ ܕܕܘܡܪܐ. ܘܐܟܡܐ ܕܗ̣ܘ ܐܡ̣ܪ. ܡܠܐܟܐ ܐܬܚ̣ܙܝ ܠܗ ܕܐܡ̇ܪ ܗ̱ܘܐ ܠܗ ܒܐܕܢܗ. ܘܗ̣ܘ ܟܕ ܒ̇ܟܐ ܡܪܝܪܐܝ̣ܬ ܐܡ̇ܪ ܗܘܐ. ܒܪܝ ܛܝܒܪܝܘܣ ܬ̣ܐ ܩܲܒܠ ܡܠܟܘ̣ܬܗ ܕܝܘܣܛܝܢܐ ܕܘܝ̇ܐ ܕܐܪܓ̣ܙ ܠܐܠܗܐ. ܘܡܛܠܗܕܐ ܫ̣ܕܝܗܝ ܡܢ ܡܲܠܟܘ̣ܬܗ ܟܕ ܚܲܝ. ܬ̣ܐ ܒܪܝ ܥܘ̇ܠ ܐܦܩ̣ܝܗܝ ܠܗ̇ܘ ܕܛܠܡ ܠܒ̇ܪܘܝܗ. ܗ̇ܘ ܕܐܫ̣ܘܝܗ ܠܡܠܟܘ̣ܬܐ. ܟܕ ܥ̈ܝܢܘܗܝ ܚ̇ܙ̈ܝܢ ܕܡܣ̣ܬܠܐ. ܘܢ̇ܦܠ ܡܢܗ̇ ܕܡܲܠܟܘ̣ܬܐ. ܘܟܕ ܗܠܝܢ ܐܡ̇ܪ ܗ̱ܘ̣ܐ܆ ܟܠܢܫ ܒ̇ܟܐ ܗ̱ܘܐ. ܘܐܬܗ̣ܦܟ ܠܒ̣ܣܬܪܗ. ܘܐܡ̣ܪ ܠܦ̣̈ܠܚܐ. ܒܢ̈ܝ ܦܬܚ̣ܘ ܬܪ̈ܥܐ ܕܡܲܛܪ̈ܬܐ ܕܡܲܠܟܘ̣ܬܐ. ܘܫܒܘ̇ܩܘ ܠܒܢܝܢ̈ܫܐ ܥ̇ܐܠܝܢ ܕܢܚ̣ܙܘܢ ܠܕܘܝܐ ܝܘܣܛܝܢܐ. ܟܕ ܡܫܬܲ݁ܠܚ ܘܢ̇ܦܠ ܡ̣ܢ ܡܲܠܟܘ̣ܬܗ. ܡܛܠ ܕܠܗ̇ܘ ܡܲܠܟܐ ܫܪܝܪܐ ܕܐܡܠ̣ܟܗ ܟܕ ܠܐ ܫ̇ܘܐ܆ ܐܪܓ̣ܙ ܘܡܲܪܡܪ. ܘܡܟܝܠ ܛܝܒܪܝܘܣ ܒܪܝ܆ ܒܝ̣ ܢܗ̣ܘܐ ܠܟ ܣܘ̣ܪܕܐ܆ ܘܙܘ̣ܥ ܘܕܚܲܠ ܡܢ ܩܕܡ ܡܪܝܐ܆ ܡܠܟܐ ܕܠܥܠܡ. ܐܙܕܗ̱ܪ ܘܠܐ ܬܲܪܓܙܝ̣ܘܗܝ. ܐܝܟ ܕܐܪܓܙܬܗ ܐܢ̇ܐ ܒܗܘ̣ܦ̈ܟܝ. ܘܗܐ ܟܕ ܚܲܝ ܐܢ̣ܐ ܡܫ̣ܬܲܠܚ ܐܢ̣ܐ ܘܡܣ̣ܬܠܐ ܐܢ̣ܐ. ܡܢ ܡܲܠܟܘ̣ܬܐ. ܥܠ
 
 
 ܕܥܘ̇ܠܐܝܬ
 
 
 ܕܥܘ̇ܠܐ ܝܬ 
 
 
 ܐܬܕܒ̇ܪܬ ܒܗ̇. ܚܙܝ̣ ܠܐ ܢܲܛܥܐ ܒܟ ܗܢܐ ܠܒܘ̣ܫܐ ܘܐܣܟܡܐ ܓܐܝܐ ܕܡܲܠܟܘ̣ܬܐ܆ ܐܝܟ ܕܐܦ ܒܝ̣ ܐܛܥܝ̣. ܕܢܫܲܩܠܟ ܘܢܲܚܬܪܟ ܘܢܲܛܠܚܟ. ܘܢܫܲܕܪ ܥܠܝܟ ܪܘܓܙܐ ܡܢ ܫܡܝܐ ܐܟܡܐ ܕܥܠܝ. ܘܬܦ̣ܠ ܡܢ ܡܲܠܟܘ̣ܬܐ. ܐܝܟ ܕܐܦ ܐܢ̇ܐ ܝܘܡܢܐ. ܚܙ̣ܝ ܒܪܝ ܠܗܢܐ ܕܩ̇ܐܡ ܠܘ̣ܬܝ܆ ܘܡܡܲܠܠ ܒܐܕܢ̈ܝ ܕܐܡ̇ܪ ܗܠܝܢ. ܘܐܲܦܩܕܟ ܘܐܙ̇ܗܪܟ. ܘܗܠܝܢ ܠܘ ܡ̣ܢܝ ܡܬ̣ܡ̈ܠܠܢ ܥܡܟ. ܐܠܐ ܡܢ ܡܠܐܟܐ ܕܐܠܗܐ. ܒܝ̣ ܚܘ̣ܪ ܘܣ̣ܒ ܛܘ̣ܦܣܐ ܕܙܲܘܥܬܐ ܕܠܒ̣ܟ. ܚܙ̣ܝ ܠܐ ܬܬܦܝ̣ܣ ܠܐܢܫ̈ܐ ܒܝ̣ܫ̈ܐ ܕܡܲܠܟܝܢ ܠܟ ܒ̈ܝ̣ܫܬܐ. ܚܙܝ̣ ܒܪܝ ܛܝܒܪܝܘܣ. ܘܕܥ̣ ܕܡܢ ܐܠܗܐ ܗ̄ܝ 
 
 
 
 ܛܝܒܘ̣ܬܟ. ܘܗܕܐ ܝܗ̇ܒܬܗ̇ ܠܟ. ܠܘ ܐܢ̇ܐ. ܝܲܩܪܝܗ̇ ܕܡܬ̣ܝܲܩܪܬ܇ ܐܦ ܐܢܬ ܡܢܗ̇. ܝܲܩܪ ܠܐܡܟ ܗ̇ܝ ܕܐܝ̣ܬܝܗ̇ ܗ̣ܘܬ݀ ܡ̇ܪܬܟ. ܠܐ ܬܚ̣ܕܐ ܒܕܡܐ. ܘܠܐ ܬܫ̣ܬܘܬܦ ܒܩ̣ܛܠܐ. ܘܠܐ ܬܦ̣ܪܘܥ ܒܝ̣ܫܬܐ ܚܠܦ ܒܝ̣ܫܬܐ. ܠܐ ܬܬ̣ܕܡܐ ܠܝ̣ ܒܒܝ̣ܫ̈ܬܐ. ܐܢ̇ܐ ܓܝܪ ܒܒܝ̣ܫ̈ܬܐ ܣܓ̣ܝ̈ܐܬܐ ܢܦ̇ܠܬ. ܘܝܲܬܝܪ ܡܢ ܟܠܗܝܢ. ܒܗ̇ܝ ܕܪܕ̇ܦܬ ܠܟܪ̈ܣܛܝܢܐ. ܐܠܐ ܕܝ̣ܢܝ ܘܕܝ̣ܢܗܘܢ ܕܡ̇ܠܘܟ̈ܝ ܘܡܲܛܢܢ̈ܝ ܢܥ̣ܘܠ ܠܒܘܚܪܢܐ ܩܕܡ ܒܝܡ ܕܡܫܝ̣ܚܐ. ܝܲܩܪ ܠܓܒܝ̣ܠܬܐ. ܕܢܝܲܩܪܟ ܓ̇ܒܘܠܟ. ܐܬ̣ܒܲܝܢ ܕܡܘܢ ܗܘܝܬ ܘܡܘܢ ܐܝ̣ܬܝܟ܆ ܘܠܐ ܬܬܪܝ̣ܡ ܣܟ. ܝ̇ܕܥ ܐܢܬ ܕܐܦ ܐܢ̇ܐ ܡܘܢ ܗ̄ܘܝܬ ܘܡܢܐ ܗܘ̇ܝܬ. ܘܐܝܟܢ ܐܢ̇ܐ ܗܫܐ. ܐܢ ܓܝܪ ܗܠܝܢ ܬܬ̣ܪܢܐ. ܠܐ ܚ̇ܛܐ ܐܢܬ ܪܘܪ̈ܒܬܐ. ܘܐܦ ܟܠܗܘܢ ܕܬܢܢ ܩܝ̇ܡܝܢ. ܒܢܝ̈ܟ ܐܢܘܢ. ܘܟܕ ܠܗܠܝܢ ܚ̇ܙܐ ܐܢܬ. ܠܟܠܗ̇ ܦܘܠܝܛܝܐ ܕܝܠܟ ܒܗܘܢ ܚ̇ܙܝܬ. ܝ̇ܕܥܬ ܗ̱ܘ ܓܝܪ. ܕܝܲܬܝܪ ܡܢ ܪ̈ܚ̣ܡܐ ܕܡ̣̈ܥܝ ܐܘܪܒ̇ܬܟ. ܝ̣ܨܦ ܕܦ̈ܠܚܐ. ܠܐ ܬܩܲܒܠ ܡܐܟܠ̣ܩܪܨܐ. ܠܐ ܬܫ̣ܡܥ ܠܗ̇ܢܘܢ ܕܐܡ̇ܪܝܢ ܠܟ: ܕܐܝܟ ܕܥ̇ܒܕ ܗ̱ܘܐ ܗ̇ܘ ܕܩܕܡܝܟ ܥܵܒ̣ܕ ܐܦ ܐܢܬ݁. ܗܠܝܢ ܐܡ̇ܪܬ ܠܟ. ܡܛܠ ܐܝܠܝܢ ܕܓ̣ܕܫ̈ܝ ܠܝ܀ ܛܝܒܪܝܘܣ ܕܝܢ ܢܲܦܝ̣ܠ ܗ̱ܘܐ ܥܠ ܐܦܘ̈ܗܝ ܘܒ̇ܟܐ ܘܡܢܲܬܫ ܣܲܥܪܗ. ܘܦܩ̣ܕ ܘܐܩܝ̣ܡܘܗܝ. ܘܗ̣ܘ ܒܐܝ̣̈ܕܘܗܝ ܐܠܒ̣ܫܗ ܘܟܲܠܠܗ ܒܬܓܐ. ܘܫܲܡܗܗ ܩܘܣܛܢܛܝܢܘܣ.. ܘܐܬܦܢ̣ܝ ܘܐܡ̣ܪ ܠܥܡܐ. ܟܕ ܚ̇ܝܪܝܢ ܐܢܬܘܢ ܒܗܢܐ ܡܲܠܟܐ ܕܐܫ̣ܬܟܢ ܠܟܘܢ ܡܢ ܐܠܗܐ. ܣ̇ܠܩܝ̣ܢܢ ܠܩܪܩܝܣ ܕܬܐܘܪܝܣܐ ܢܥܒ̣ܕ ܥܡܟܘܢ ܒܟܠܗ̇ ܡܛܟܣܘ̣ܬܐ. ܘܢܨ̇ܠܐ ܕܬܬܝ̣ܗܒܝ ܙ̇ܟܘ̣ܬܐ ܠܩܘܣܛܢܛܝܢܘܣ ܩܐܣܪ ܛܝܒܪܝܘܣ ܒܪܐ ܕܐܬ̣ܝ̣ܗܒ ܠܢ ܡܢ ܐܠܗܐ. ܕܢܬ̣ܠ ܠܗ ܐܠܗܐ ܕܠܒܥܠܕܒ̈ܒܘܗܝ ܡ̇ܢ ܢܙܟ̣ܐ. ܠܗܠܝܢ ܕܝܢ ܕܬܚ̣ܝܬ ܐܝ̣ܕܗ ܢܣܥܘܪ ܛܒ̈ܬܐ܀ ܘܟܠܗܝܢ ܐܝܠܝܢ ܕܡܬ̣ܡ̈ܠܠܢ ܗ̱ܘ̈ܝ ܩ̇ܝܡܝܢ ܗ̱ܘܘ ܢܛܪ̈ܐ ܣܓ̈ܝܐܐ ܘܟ̇ܬܒܝ̣ܢ. ܕܡܢ ܣ̇ܓ̈ܝܐܘܬܗܝܢ ܚܢܢ ܐܦ̣ܕܢܢ ܘܐܗܡ̣ܝܢ܀

ܒܬܪ ܗܠܝܢ. ܝܥܩܘܒ ܣܒܐ ܫ̣ܩܠܗ ܛܢ̣ܢܐ ܕܢܣܘܦ ܢܥܩܲܠ ܠܐܠܟܣܢܕܪܝܐ. ܘܐܢܫܝ̈ܢ ܐܣܒ̣ܪܘ܆ ܕܬܡܢ ܒ̇ܥܐ ܗܘܐ ܕܢܩܝ̣ܡ ܦܛܪܝܪܟܐ ܠܐܢܛܝ̣ܟ. ܘܐܚܪ̈ܢܐ ܐܡ̇ܪܝܢ. ܐܟܡܢ ܕܢܥܒ̣ܕ ܚܕܝܘ̣ܬܐ ܥܡ ܕܒܝܬ ܦܘܠܐ ܥ̇ܐܠ ܗ̱ܘܐ. ܐܠܐ ܠܐ ܐܬܓܠܝ̣ ܚܘ̣ܫܒܗ. ܡܛܠ ܕܟܕ ܢܣ̣ܒ ܐܢܫܝ̈ܢ ܐܦܝ̈ܣܩܘܦܐ ܘܠܣܘ̣ܢ̈ܩܠܐ ܕܝ̣ܠܗ܆ ܡ̣ܛܘ ܥܕܡܐ ܠܕܝܪܐ ܪܒܬܐ ܕܒܬܚ̣ܘܡܐ ܕܐܝܓܘܦܛܘܣ܆ ܕܡܪܝ ܪܘܡܢܐ ܡܬ̣ܩܪܝܐ ܕܩܣܝܢ ܘܬܡܢ ܡܝ̣ܬ. ܩܕܡܝܬ݀ ܝܘܚܢܢ ܐܦܝܣܩܘܦܐ ܕܥܘ̣ܡܪܐ ܕܩܪܬܡܝܢ. ܓܒܪܐ ܡܝܬܪܐ: ܕܒܐܝ̣ܕ̈ܘܗܝ ܐܫܬܝܲܢܘ ܐܘܪ̈ܗܝܐ ܕܣܕܝ̣ܩܝܢ ܗ̱ܘܘ ܡܛܠ ܫܘ̣ܡܗܐ ܕܐܘܣ̈ܝܐܣ. ܘܒܬܪܗ ܏ܓ ܝܘܡ̈ܬܐ ܗ̣ܘ ܣܒܐ ܡܝ̣ܬ. ܘܒܬܪܗ ܡܫܡܫܢܐ ܕܝ̣ܠܗ. ܘܣܪܓܝܣ ܣܘ̣ܢܩܠܐ ܕܝ̣ܠܗ ܕܝܲܥܩܘܒ ܡܢ ܩܕܡܘܗܝ ܡܝ̣ܬ. ܗܠܝܢ ܒ܏ܝܒ ܝܘ̈ܡܝܢ ܒܡܘܬܐ ܕܡܢ ܫܠܝ̣ܐ ܐܕܪܟ ܐܢܘܢ. ܥܢ̣ܕ ܣܒܐ ܝܲܥܩܘܒ ܒ܏ܠ ܒܬܡܘܙ ܕܫܢܬ݀ ܏ܦܦܛ. ܫܲܡܫ ܪܝܫܘ̣ܬ ܟܗܢܘ̣ܬܐ ܫܢ̈ܝܐ ܏ܠܓ. ܐܣ̣ܪܚ ܪ̈ܝܫܝ ܟܗ̈ܢܐ ܘܟܗ̈ܢܐ ܘܡܫ̈ܡܫܢܐ ܥܕܡܐ ܠܡܐܐ ܐ̈ܠܦܝܐ ܐܝܟ ܕܐܫ̣ܬܟܚ ܒܟܪ̈ܛܝܣܐ ܕܝ̣ܠܗ. ܕܘܡܝܢܐ ܪܗ̣ܛ ܡܢ ܐܠܟܣܢܕܪܝܐ ܠܬܡܢ. ܘܣܓܝ ܚ̣ܫ ܕܠܐ ܐܕܪܟܗ ܩܕܡ ܥܘ̣ܢܕܢܗ. ܨܒ̣ܐ ܕܝܢ ܕܢܩܲܒܠ ܠܦܓܪܗ ܩܕܝܫܐ ܠܐܠܟܣܢܕܪܝܐ. ܘܟܕ ܠܐ ܫܒ̣ܩܘ ܒܢ̈ܝ ܕܝܪܐ ܗ̇ܝ܆ ܘܥܲܦܝ̣ ܘܩܲܒܪܗ ܬܡܢ.

ܗܝܕܝܢ ܐܦܝܣܩܘ̈ܦܐ ܕܣܘܪܝܐ ܐܬܟ̇ܢܫܘ ܥܡ ܕܝܪ̈ܝܐ. ܒܕܝܪܐ ܕܡܪܝ ܚܲܢܢܝܐ ܕܒܡܕܒܪܐ. ܘܥܒ̣ܕܘ ܦܛܪܝܪܟܐ ܠܐܢܫ ܥܠܝܡܐ܆ ܕܫܡܗ ܦܛܪܘܣ ܒܪ ܦܘܠܐ ܕܡܢ ܩܐܠܝܢܝܩܘܣ. ܘܐܟ̣ܪܙܘܗܝ ܠܟܘ̣ܪܣܝܐ ܕܐܢܛܝܘܟܝܐ. ܠܗܢܐ ܕܝܢ ܦܐܛܪܐ ܬܪܬܝܢ ܙܒ̈ܢܝܢ ܒܥ̣ܝܗܝ ܝܲܥܩܘ̇ܒ ܟܕ ܥܕܟܝ̣ܠ ܚܲܝ ܗ̱ܘܐ: ܕܢܲܣܪܚܝܘܗܝ ܦܛܪܝܪܟܐ. ܘܠܐ ܐܬܬܦܝ̣ܣ ܡܛܠ ܕܐܡ̇ܪ ܗܘܐ. ܕܐܢ̇ܐ ܠܥܠ ܡܢ ܓܒܪܐ ܕܠܐ ܢ̇ܡܘܣܐܝ̣ܬ ܐܬ̣ܚܲܝܒ̣ ܕܐܗ̇ܘܐ ܠܐ ܡܩܲܒܠ ܐܢ̣ܐ. ܘܗܫܐ ܐܬ̣ܬܦܝ̣ܣ ܘܗ̣ܘܐ ܡܢ ܕܘܡܝܢܐ ܟܕ ܦܘܠܐ ܚܲܝ܀ ܘܒܬܪ ܕܗ̣ܘܐ ܥܒ̣ܕܘ ܪ̈ܝܫܝ ܟܗ̈ܢܐ 
 
 
 
 ܟܬܝ̣ܒ̈ܬܐ ܠܘܬ ܝܘܚܢܢ ܕܐܦܣܘܣ ܕܐܝ̣ܬܘܗܝ ܗ̱ܘܐ ܒܡܕܝ̣ܢܬ݀ ܡܠܟܘ̣ܬܐ. ܐܟܡ̇ܢ ܕܢܩܲܒܠ ܠܦܛܪܝܪܟܐ ܕܥܒ̣ܕܘ. ܗ̣ܘ ܕܝܢ ܡܛܠ ܕܣ̇ܓܝ ܚܲܫܝ̣ܫ ܗ̱ܘܐ ܥܠ ܠܐ ܛܟ̣ܣܐ ܘܒܠܝ̣ܠܘ̣ܬܐ ܕܥܒ̣ܕܘ. ܣ̇ܓܝ ܟ̇ܐܪ ܐܢܘܢ ܘܚܲܘܝ ܕܠܒܪ ܡܢ ܩܢ̈ܘܢܐ ܥܕܬܢ̈ܝܐ ܣܥ̣ܪܘ. ܘܐܡ̇ܪ ܥܠ ܢܦܫܗ. ܕܐܒܝ̣ܠ ܐܢ̣ܐ ܥܠ ܣܕܩ̈ܐ ܘܣܘ̣ܪ̈ܚܢܐ ܕܒܝܢܬܢ. ܣܗܕܐ ܩ̇ܪܐ ܐܢ̣ܐ ܠܐܠܗܐ ܥܠܝ ܒ̇ܚܪ ܟܘ̣ܠܝ̈ܬܐ. ܕܡܛܠ ܕܚܙܝ̇ܬ ܕܠܝܬ ܗܘܐ ܥܠ̣ܬܐ ܥܠ ܦܘܠܐ܆ ܠܐ ܡܢܗ ܣܕ̇ܩܬ ܘܠܐ ܡܢ ܝܲܥܩܘ̇ܒ܀

ܘܥܡ ܨܘܡܗ ܘܢܙܝ̣ܪܘܬܗ. ܐܦ ܒܡܪܚܡܢܘ̣ܬܐ ܛܒ ܡ̣ܬܟܲܫܪ ܗ̱ܘܐ. ܘܙܒܢ̈ܝܢ ܣܓܝ̈ܐܢ ܐܬܩܲܛܪܓ܆ ܕܠܕܘܓܡܐ ܕܣܐܘܝܪܐ ܫ̇ܠܡ. ܥܠ ܕܠܐ ܫ̇ܠܡ ܗ̱ܘܐ ܠܨܒܝܢܐ ܕܒܝ̣̈ܫܐ. ܘܐܘܕܥ̣ܘ ܗ̱ܘܘ ܠܡܠܟܐ ܡܛܠܬܗ. ܕܢܬܟܣܗ ܡܢ ܦܲܬܝܘ̣ܬܐ ܕܡܲܘܗ̈ܒܬܐ. ܐܝܟܢܐ 
 
 
 ܕܠܐ ܠܡ
 
 
 ܕ ܠܐ 
 ܠܡ
 
 
 ̣ܢܣ̣ܬܢܩ ܘܢܦܲܠܗܕ ܠܬܫܡ̣ܫܬܐ ܕܥܕܬܐ. ܗ̣ܘ ܕܝܢ ܦܲܢܝ ܠܡܠܟܐ܇ ܕܠܐ ܬܫ̣ܬܚܩ. ܘܐܝܠܝܢ ܕܐܠܦܘ̣ܟ. ܕܚܕ ܩܪܛܐ ܠܐܢܫ ܡܢ ܗܠܝܢ ܕܥܕܬܐ ܠܐ ܝܗ̇ܒܬ݂܀

ܘܟܕ ܣܓܝ ܡܬ̣ܠܙܙ ܗܘܐ ܗ̣ܘ ܝܘܚܢܢ܇ ܡܢ ܣܘܢܕܝ̈ܛܐ ܪ̈ܫܝ̣ܥܐ ܐܝܟ ܕܢܪܕܘܦܘܢ ܠܐܘܪ̈ܬܘܕܘܟܣܘ ܠܐ ܐܦܣ̣. ܐܠܐ ܗ̣ܢܘܢ ܛܠܘܡ̈ܐ ܠܐ ܫ̇ܠܹܝܢ
 
 
 
 ܐܠܐ ܡܥܝ̣ܪܝܢ ܗ̱ܘܘ ܫܓܘ̣ܫ̈ܝܐ ܒܟܠܙܢܝ̈ܢ. ܥܕܡܐ ܠܗ̇ܝ ܕܡܲܡܪܚܝܢ ܗ̱ܘܘ ܘܪ̈ܩܝܢ ܒܦܪܨܘܦܐ ܕܡܗܝ̈ܡܢܐ. ܐܟܡ̇ܢ ܕܢ̣ܬܛܢܢܘܢ ܠܡܥܒ̣ܕ ܕܝ̣̈ܢܐ. ܘܡܗܝ̈ܡܢܐ
 
 
 
 ܡܛܠ ܐܠܗܐ 
 
 
 ܟܕ ܠܟܠܗܝܢ ܒܝ̈ܫܬܗܘܢ ܡܛܠ ܐܠܗܐ ܡܣܲܝܒܪܝܢ ܗ̱ܘܘ. ܬܘ̣ܒ ܠܘܬܗ ܕܦܛܪܝܪܟܐ ܡܲܗܦܟܝܢ ܗ̱ܘܘ܆ ܠܪܛܢ̣ܗܘܢ. ܥܕܡܐ ܠܗ̇ܝ ܕܐܡ̣ܪܚܘ ܘܐܡ̣ܪܘ ܒܐܦ̈ܘܗܝ. ܕܐܢܗ̣ܘ ܕܠܐ ܪܕ̇ܦ ܐܢܬ ܠܕܝܩܪ̈ܝܢܘܡܢܘ܆ ܐܝܟ ܕܥܒ̣ܕ ܐܘܛܘܟ ܘܕܩܕܡܘܗܝ܆ ܒܬܪܥܝ̣ܬܗܘܢ ܚ̇ܫܒܝ̣ܢܢ ܠܟ. ܗ̣ܘ ܕܝܢ ܘܐܦܠܐ ܗܟܢܐ ܐܬܪܡܝ̣ ܗ̱ܘܐ ܠܚܕܡܘ̣ܬܗܘܢ܀

ܡܠܟܐ ܦܩ̣ܕ ܠܡܓܢܐ ܕܢܲܡܠܟ ܥܠ ܛܝ̈ܝܐ. ܘܢܠܒ̣ܘܟ ܠܒܢ̈ܘܗܝ ܕܡܢܕܪ. ܘܫܲܪܝ ܡܓܢܐ ܕܢܛܥܐ ܒܢܥܡܢ܆ ܘܐܡ̣ܪ ܠܗ. ܐܢ ܬܐܬ̣ܐ ܠܘܬܝ ܒܕܘ̣ܟܬ݀ ܐܒܘ̣ܟ݂
 
 
 
 ܐܩ̇ܝܡܟ. ܘܗ̣ܘ ܐܝܬܝ̣ ܚܕ ܡܢ ܛܠܝ̈ܐ ܘܐܠܒ̣ܫܗ ܠܒܘ̣ܫܗ ܘܫܲܕܪܗ ܥܡ ܙܥܘ̣ܪ̈ܐ. ܡܓܢܐ ܕܝܢ ܟܕ ܚ̣ܙܝܗܝ ܐܡ̣ܪ ܠܗ. ܐܢܬ ܗ̣ܘ ܢܥܡܢ. ܘܐܡ̣ܪ ܗ̇ܘ ܐܢ̇ܐ ܐܝ̇ܬܝ ܕܗܐ ܐܬܝ̇ܬ ܐܝܟ ܦܘ̣ܩܕܢܟ. ܗܝܕܝܢ ܦܩ̣ܕ ܕܗܐ ܐܢܛܪܛܐ ܕܡ̇ܠܟܐ ܐܪܡ̣ܘ ܒܗ ܦܪ̈ܙܠܐ. ܗܝܕܝܢ ܗ̇ܘ ܓܚ̣ܟ ܘܐܡ̣ܪ. ܐܝܟ ܕܨܒ̣ܝܬܘܢ ܕܬܕܓܠܘܢ ܐܬܕܓܠ ܒܟܘܢ. ܠܐ ܡܫܝ̣ܚܐ܆ ܠܐ ܐܝ̇ܬܝ ܐܢ̇ܐ ܢܥܡܢ. ܘܒܥ̣ܐ ܡܓܢܐ ܕܢܩ̣ܛܠܗ. ܗ̣ܘ ܕܝܢ ܐܡ̣ܪ. ܕܐܢ̇ܐ ܐܘ̇ ܡܢܗ ܕܡܠܟܐ ܕܝܠ̣ܝ ܡܬ̣ܩܛܠ ܗ̱ܘܐ ܠܝ̣ ܐܠܘ̣ܠܐ ܐܬܝ̇ܬ܆ ܐܘ̇ ܡܢ̣ܟ ܥܠ ܕܐܬܝ̇ܬ. ܡܟ̣ܝܠ ܠܝ̣ ܡܘܬܐ ܩܘܠܣܐ ܗ̄ܘ܆ ܘܡܛܠܗܕܐ ܒܬܪ ܫܢ̈ܕܐ ܫܲܡܪܗ. ܘܡܝ̣ܬ ܗܝܕܝܢ ܡܓܢܐ ܓܒܪܐ ܩ̇ܛܘܠܐ ܘܣܓܝ ܒܝ̣ܫܐ܀

ܗܝܕܝܢ ܢܥܡܢ ܐܡܣ̣ܪ ܥܠ ܢܦܫܗ܆ ܘܣܠ̣ܩ ܠܘܬ ܡܘܪܝܩܝܢܘܣ ܩܐܣܪ. ܘܐܬܩܲܒܠ ܗ̱ܘܐ. ܘܝ̣ܡܐ ܠܗ. ܕܟܕ ܥܡ ܦܪ̈ܣܝܐ ܡܬ̣ܟܲܬܫ܆ ܐܦ ܠܐܒܘ̣ܗܝ ܢܫ̣ܪܐ ܡܢ ܐܟܣܘܪܝܐ. ܘܐܬ̣ܐܡܪ ܠܗ ܕܢܫ̣ܬܘܬܦ ܡܢ ܣܘܢܕܝ̈ܛܐ. ܘܐܫ̣ܬܐܠ ܟܕ ܐܡ̇ܪ. ܕܟܠܗܘܢ ܝܗ̈ܠܐ ܕܛܝ̈ܝܐ ܐܘܪ̈ܬܘܕܘܟܣܘ ܐܝ̣ܬܝܗܘܢ܇ ܘܐܢ ܡܬܩܲܪܒ ܐܢ̣ܐ ܠܣܘ̈ܢܕܝܛܐ ܩܛܠܝܢ ܠܝ̣. ܘܒܝܕ ܥܠ̣ܬܐ ܗܕܐ ܐܬ̣ܬܘܣܦܬ݀ ܣ̣ܢܐܬܐ. ܘܟܕ ܢܦܩ̣ ܢܥܡܢ. ܝ̣ܡܐ ܕܠܐ ܬܘ̣ܒ ܚ̇ܙܐ ܐܦ̈ܝ ܪ̈ܘܡܝܐ ܒܨܒܝܢܗ. ܘܡܛܠ ܗܕܐ ܟܕ ܪܕ̇ܐ ܒܐܘ̣ܪܚܐ ܠܲܒܟܘ̣ܗܝ ܘܫܲܕܪܘܗܝ ܥܡ
 
 
 
 ܡܢܕܪ ܐܒܘ̣ܗܝ ܠܐܟܣܘܪܝܐ. ܘܐܬܦ̇ܠܓܬ݀ ܡܠܟܘܬܐ ܕܛܝ̈ܝܐ ܠܚܡܫܬܥܣܪ ܪ̈ܝܫܐ. ܘܣܘܓܐܗܘܢ ܠܦܪ̈ܣܝܐ ܢܩܦ̣ܘ. ܘܗܪܟܐ ܫܩ̣ܠܬ݀ ܣܟܐ. ܘܒ̣ܛܠܬ݀ ܡܲܠܟܘ̣ܬܐ ܕܛܝ̈ܝܐ ܟܪ̈ܣܛܝܢܐ܆ ܡܢ ܥܠ̣ܬ݀ ܢܟ̣ܠܐ ܕܪ̈ܘܡܝܐ.. ܘܫܲܪܝܬ݀ ܢ̇ܒܥܐ ܒܗܘܢ ܒܛܝ̈ܝܐ ܐܪܣܝܣ܀

ܒܫܢܬ݀ ܏ܦܨܓ. ܕܐܝ̇ܬܝܗ̇ ܫ̇ܢܬܐ ܕ܏ܕ ܕܛܝܒܪܝܘܣ܆ ܕܒܗ̇ ܫܲܠܡ ܚܝ̈ܘܗܝ. ܗ̣ܘܬ݀ ܚܲܣܝ̣ܪܘܬ ܠܚܡܐ ܒܐܬܪ̈ܘܬܐ ܟܠܗܘܢ ܕܡܥܪܒܐ. ܘܝܲܬܝܪܐܝ̣ܬ ܒ̣ܡܕܢܝܢ̣ܬ݀ ܡܲܠܟܘ̣ܬܐ. ܘܟܕ ܓܡ̣ܪ ܘܠܐ ܡ̣ܬܚܙܐ ܗ̱ܘܐ ܠܚܡܐ ܒܫܘ̣̈ܩܐ. ܦܩ̣ܕ ܡܠܟܐ ܕܣܥܪ̈ܐ ܕܕܝܘܡܘܣܝܐ ܢܬ̣ܝܗ̈ܒܢ: ܒܗܠܝܢ ܐܪ̈ܕܘܩܘܦܐ. ܘܒܓܘ ܬܠܬܐ ܝܘ̈ܡܝܢ ܐܘܦ̈ܚ̣ܢ. ܘܬܘܒ ܦܩ̣ܕ. ܕܟܣ̣ܬܐ ܕܪ̈ܟܫܐ ܕܕܝܘܡܘܣܝܐ ܘܕܟܠܗܘܢ ܣܛܒ̈ܠܝܐ ܕܡܲܠܟܘ̣ܬܐ. ܬܬܝ̣ܗܒܝ ܕܬܗܘܐ ܠܚܡܐ. ܘܒܚܪܬܐ ܕܩܐ ܕܐܫ̣ܬܟܚ ܒܟܠܗܝܢ ܐܦܬܝܩܘܣ ܗ̇ܢܘ ܛܠܦ̈ܚܐ ܘܚ̈ܡܨܐ. ܘܪܘ̣ܙܐ ܘܚܘ̣ܪܠܐ ܘܟܠܗ ܦܣܝ̣ܪܝܢ܆ ܢܬ̣ܛܚܢܘܢ ܘܢܬܚܲܒܟܘܢ ܒܲܣܥܪ̈ܐ. ܘܢܗ̣ܘܘܢ ܠܚܡܐ. ܘܒܨܦܪ̈ܘܬܐ ܡܬܚ̣ܙܐ ܗ̱ܘܐ ܗ̇ܘ ܠܚܡܐ ܕܓܘܢܚܐ. ܘܡܬ̣ܚܛܦ ܗ̣ܘܐ ܒܛܝܡ̈ܐܐ ܣܓ̈ܝܐܐ. ܘܫܲܕܪ ܡܠܟܐ ܠܐܬܪ̈ܘܬܐ ܣܓ̈ܝܐܐ ܘܐܝܬ̣ܝ ܠܚܡܐ. ܡܢ ܐܝܓܘܦܛܘܣ ܘܬܐܒܝܕܐ. ܗܝܕܝܢ ܣܓܝ̣ ܘܐܦ ܬܡܢ ܟܦܢܐ. ܘܗ̣ܘܬ݀ ܗ̱ܘܬ ܐܪܥܐ ܟܠܗ̇ ܒܐܘܠܨܢܐ. ܘܩܪ̈ܝܒ̣ܝܢ ܗ̱ܘܘ ܒܢܝܢ̈ܫܐ ܠܡܘܦܝܘ̣ ܡܢ ܐܦܝ̈ ܐܪܥܐ.

ܘܐܫ̣ܬܠܛ ܗܘܐ ܡܲܘܬܐ ܩܕܡܝܬ݀ ܒܛ̈ܠܝܐ ܘܒܲܛܠܝ̈ܬܐ. ܡܛܠ ܏ܒ. ܚܕܐ ܡ̇ܢ ܕܢܬܚܲܣܟܘܢ ܘܠܐ ܢܬ̣ܦܠܦܠܘܢ ܒܣܪܝܘ̣ܬܐ ܕܚܛܝ̣ܬܐ. ܘܕܬܪܬܝܢ ܕܬܬ̣ܪܟܟܝ ܩܲܫܝܘ̣ܬܗ̇ ܕܣܝܒܘ̣ܬܐ ܕܡ̣ܛܬ݀ ܠܩܒܪܐ ܘܠܝܬ ܬܝܒܘ̣ܬܐ. ܒܬܪܟܢ ܐܫ̣ܬܠܛ ܡܘܬܐ ܒܟܠ ܡܘ̣ܫ̈ܚܢ. ܘܗܝܕܝܢ ܚܣ̣ ܐܠܗܐ ܡܪܚܡܢܐ ܫܘܒܚܐ ܠܚ̣ܢܢܗ. ܘܣܠ̣ܩ ܨܲܝܕܐ ܫܦܝ̣ܥܐ ܡܢ ܝܡܐ. ܕܟܠܗ ܚܕ ܓܢܣܐ ܕܢܘ̈ܢܐ܆ ܐܝ̣ܬ ܗܘܐ ܕܡ̣ܬܩܪܐ ܬܘܢܘܣ. ܘܗܟܢܐ
 
 
 
 ܣܓܝ̣܆ ܕܐܝܟ ܕܡܢ ܟܪܝܐ ܕܚ̣̈ܛܐ ܘܐܝܟ ܕܡܢ ܒܫ̈ܝܬܐ ܕܠ̇ܝܢ ܗ̱ܘܘ ܘܡܲܣܩܝܢ. ܘܗܟܢܐ ܣܓܝܘ̣ ܘܗ̣ܘܐ ܒܗܘܢ ܣܒܥܐ. ܥܕܡܐ ܕܒܚܕ ܦܘܠܣܐ ܡܙܕܒܢܐ ܗܘܬ݀ ܬܢܹܐ ܢܘ̣ܢܐ ܡܢ ܏ܛ ܠܝ̣ܛܪ̈ܐ. ܘܒܕܘ̣ܟ̈ܝܬܐ ܕܠܐ ܩܲܪ̈ܝ̣ܒܢ ܠܝܡܐ. ܐܣܓܝ̣ ܐܠܗܐ ܠܝܪܩܐ ܬܡܝ̣ܗܐ. ܚ̈ܣܐ ܘܡܠܦܘ̈ܢܐ. ܘܕܐܝܟ ܗܠܝܢ. ܘܒܗܘܢ ܡܬ̣ܬܪܣܝܢ ܗ̱ܘܘ ܒܢܝ̈ܝܫܐ܀ ܘܒܗ ܬܘ̣ܒ ܒܙܒܢܐ ܗ̣ܘܐ ܝܩܕܢܐ ܕܢܘ̣ܪܐ ܒܡܕܝ̣ܢܬ݀ ܡܲܠܟܘ̣ܬܐ܀ ܘܗ̣ܘܐ ܬܘ̣ܒ ܪܥܠ̣ܐ ܩܫܝܐ ܒܗ̇ ܒܡܕܝ̣ܢܬ݀ ܡܠܟܘ̣ܬܐ. ܘܝܲܬܝܪܐܝܬ ܒܐܬܪ̈ܘܬܐ ܕܡܕܢܚܐ. ܘܗܘ̣ܐ ܥܡܗ ܩܠ ܓܥܬܐ ܕܣ̇ܠܩܐ ܡܢ ܓܘ ܐܪܥܐ܀ ܘܗ̣ܘܐ ܒܗ ܒܙܒܢܐ ܩܡܨܐ ܣܓܝܐܐ ܘܣܘܓܐܐ ܚܲܒܠ܆

ܐܬ̣ܟܪܗ ܕܝܢ ܛܝܒܪܝܘܣ ܒܟܐܒ ܟܪܣܐ ܘܡܚܵܩ ܡܥ̣ܝ̈ܐ. ܒܫܢܬܐ ܕ܏ܕ. ܘܟܕ ܝ̇ܕܥ ܕܡ̇ܐܬ܆ ܐܘܬ̣ܒ ܒܕܘ̣ܟܬܗ ܠܡܘܪܝܩܝܢܘܣ ܕܡܢ ܐܪܒܝܣܝܘܣ ܕܒܩܐܦܕܘܩܝܐ. ܘܝܗ̣ܒ ܠܗ ܐܢܬܬܐ ܠܒܪܬܗ ܐܓܘܣܛܐ. ܘܟܲܢܫ ܠܟܠܗܘܢ ܣܘܢܩ̈ܠܝܛܘ ܘܐܡ̣ܪ. ܐܚ̈ܝ ܨܲܠܘ ܥܠܝ. ܘܡܲܠܠ ܣܓܝ̈ܐܬܐ. ܘܣ̣ܡ ܠܗ ܬܐܓܐ ܠܡܘܪܝܩܝܢܘܣ. ܘܒܬܪ ܬܪܝܢ ܝܘ̈ܡܬܐ ܡܝ̣ܬ ܛܝܒܪܝܘܣ. ܘܚܲܫܐ ܪܒܐ ܠܒ̣ܫܬ݀ ܟܠܗ̇ ܡܕܝ̣ܢܬܐ ܥܠ ܡܲܘܬܗ ܕܐܒܐ ܡܪܚܡܢܐ ܘܒܲܣܝ̣ܡܐ܆ ܘܥܠ ܫܘ̣ܦܪܐ ܕܛܠܝܘ̣ܬܗ. ܘܐܝܟ ܕܐܡ̇ܪܝܢ ܣܓܝ̈ܐܐ. ܠܐ ܐܬܠܲܘܝ ܡܠܟܐ ܐܚܪܢܐ ܐܟܘܬܗ. ܘܗ̣ܘܐ ܥܠܘܗܝ ܚܫܐ ܐܝܟ ܗܢܐ. ܡܛܠ ܕܠܟܠ ܐܢܫ ܡܐܛܒ ܗ̱ܘܐ ܕܟܝ̣ܪ ܥܘ̣ܗܕܢܗ܀

ܒܗܢܐ ܙܒܢܐ ܐܝܙܓܕܐ ܕܪ̈ܘܡܝܐ ܟܕ ܐܫ̣ܬܕܪ ܠܘܬ ܡܠܟܐ ܕܦܪ̈ܣܝܐ. ܒܚ̣ܡܬܐ ܣܓܝܐܬܐ ܚܲܪܒܗ. ܘܠܣܓ̈ܝܐܐ ܡܢ ܪ̈ܘܡܝܐ ܕܠܒܝ̣ܟܝܢ ܗ̱ܘܘ ܩ̣ܛܠ ܩܕܡܘܗܝ܆ ܘܫ̣ܪܝܗܝ ܗ̱ܘܐ ܒܨܥܪܐ ܪܒܐ܀

ܘܩ̣ܡ ܥܠܝܗܘܢ ܕܪ̈ܘܡܝܐ ܬܘ̣ܒ ܫܦ̇ܝܐ ܡܢ ܥܡܐ ܕܒܪܒܪ̈ܝܐ ܓܥܝ̣̈ܐ ܡܓܕ̈ܠܝ ܣܥܪܐ. ܗ̇ܢܘܢ ܕܡܬ̣ܩܪܝܢ ܐܒܐܪܝܣ. ܕܕܠܘ ܘܢܦܩ̣ܘ ܡܢ ܣܘ̈ܦܝ ܡ̇ܕܢܚܐ. ܘܐܦ ܥܡܐ ܬܘ̣ܒ ܡܥܪܒܝܐ ܕܐܣܩ̈ܠܘܢܝܐ. ܘܐܚܪ̈ܢܐ ܬܘ̣ܒ ܕܡܬ̣ܩܪܝܢ ܠܘܢܓܘܒܪ̈ܕܐ. ܟܕ ܗܘ̣ܘ ܐܦ ܗ̣ܢܘܢ ܒܫܘ̣ܥܒܕܗ ܕܟܐܓܢ ܡܠܟܐ ܕܐܒܐܪܝܣ.

ܘܐܙܠ̣ܘ ܘܟܒ̣ܫܘ ܏ܒ ܡܕܝ̣̈ܢܬܐ ܡܢ ܪ̈ܘܡܝܐ ܘܫܪܟܐ ܕܩܣܛܪ̈ܣ. ܘܐܡ̣ܪܘ ܠܐܢܫ̈ܝ ܐܬܪܐ. ܦܘ̣ܩܘ ܙܪܘ̣ܥܘ ܘܚܨܘܕܘ. ܘܦܠܓܗ̇ ܕܣܘܢܛܠܝܐ ܒܠܚܘ̣ܕ ܫ̇ܩܠܝ̣ܢܢ܆ ܡܢܟܘܢ. ܘܐܠܘ̣ܠܐ ܕܦܣܐ ܪܒܐ ܕܥܒ̣ܕ ܡܲܠܟܐ ܠܒܪ ܡܢ ܐܕܪܘܦܠܝܣ. ܘܐܦ ܠܗ̇ ܠܡܕܝܢ̣ܬ݀ ܡܠܟܘ̣ܬܐ ܣܝ̈ܡܢ ܗ̣ܘ̈ܝ ܐܦܝ̈ܗܘܢ.

ܘܟܕ ܡܠܟܐ ܘܚܝ̈ܠܘܬܗ ܐܬ̣ܬܙܝ̣ܥܘ ܘܐܬ̣ܪܗܒܘ ܡܢ ܒܪܒܪ̈ܝܐ. ܐܫܬ̣ܕܪ ܚܲܝܠܐ ܘܐܬܬܣܝ̣ܡ ܒܫܘ̣ܪܐ ܒܲܪܝܐ܆ ܕܥܠ ܐܫܬ̣ܝܢ ܡܝ̣̈ܠܐ. ܡܢ
 
 
 
 ܘܡܢ ܩܠܝܪ̈ܝܩܘ ܕܥܕܬܐ ܐܦܠ̣ܚ ܟܕ ܐܬ̣ܐܠܨ. ܘܒܗ ܒܚܐܦܐ ܐܫ̣ܬܕܪܘ ܣܲܩܪ̈ܝܒܘܢܐ ܠܟܠ ܦ̈ܢ̣ܝܢ. ܠܡܓܒ̣ܐ ܛܝܪ̈ܘܢܐ. ܗܠܝܢ ܕܟܕ ܢܦ̣ܩܘ ܣܥ̣ܪܘ ܒܝ̣ܫ̈ܬܐ ܣ̈ܓܝܐܬܐ. ܘܚ̣ܛܦܘ ܒܢ̈ܝܐ ܕܐܒ̈ܗܐ. ܘܓܲܡܪܘ ܐܢܘܢ ܠܐܬܪ̈ܘܬܐ. ܟܕ ܐܦ ܣܢܘ̈ܢܐ ܕܕܟ̈ܫܐ ܘܕܬܘܪ̈ܐ. ܘܥܕܡܐ ܕܐܦ ܘܕܬܪ̈ܢܘܓܠܝܬܐ ܪ̈ܡܝܢ ܗ̱ܘܘ ܥܠ ܒܢܝܢ̈ܫܐ ܒܐܬܪ̈ܘܬܐ ܟܠܗܘܢ܀

ܘܟܕ ܥܡܐ ܕܐܣܩ̈ܠܘܢܝܐ ܫܒ̣ܘ ܒܟܠܕܘܟ. ܘܬܫܡ̈ܫܬܐ ܕܥ̈ܕܬܐ ܘܩܝܒܘܪ̈ܝܐ ܪܘܪ̈ܒܬܐ. ܒܥܓ̈ܠܬܐ ܫܲܪܝܪ̈ܢ. ܐܝܟܢܐ ܕܠܥܕܬܐ ܗ̇ܝ ܕܩܘܪܝܢܬܘܣ ܚܠܦ ܡܫܟܢܐ ܢܩ̣ܫ ܘܐܩܝ̣ܡ ܠܗ܆ ܬܚܘ̣ܬܝܗ̇ ܝ̇ܬܒ ܗ̣ܘܐ. ܪ̈ܘܡܝܐ ܐܓ̣ܪܘ ܗ̣ܘܘ ܠܥܡܐ ܕܐܢܛܘ ܘܢܦ̣ܠܘ ܥܠ ܐܣܩ̈ܠܘܢܝܐ ܘܟܲܒܫܘ̣ܗ̇ ܗ̱ܘܘ ܘܒܲܙܘ̣ܗ̇. ܘܐܦܩ̣ܘ ܥܘ̣ܬܪܗ̇ ܘܐܘܩܕܘܗ̇. ܐܝ̣ܬܘܗܝ ܗ̱ܘܐ ܕܝܢ ܐܬܪܐ ܕܝܠܗܘܢ܆ ܒܡܲܥܪܒܝ ܢܗܪܐ. ܕܡ̣ܬܩܪܐ ܕܘܢܒܝܣ.

ܟܕ ܕܝܢ ܫܡ̣ܥܘ ܐܣܩ̈ܠܘܢܝܐ ܕܐܫ̣ܬܒܝ ܐܬܪܗܘܢ. ܐܬܡܲܪܡܪܘ ܐܝܟ ܐܪܝܐ ܠܬܒܵܪܐ. ܘܐܬܟܲܢܫܘ ܗ̱ܘܘ ܐ̈ܠܦܐ ܣܓܝ̈ܐܐ. ܘܥܒ̣ܕܘ ܚܪܒܐ ܕܠܐ ܣܟܐ. ܘܟܕ ܠܐ ܐܬܡ̣ܨܝܘ ܕܢܥ̣ܠܘܢ ܘܢܟܒ̣ܫܘܢ ܠܡܕܝܢ̣ܬ݀ ܡܲܠܟܘ̣ܬܐ: ܚ̣ܪܘ ܠܐܦ̈ܝ ܐܝܡܘܣ ܡܕܝ̣ܢܬܐ܆ ܘܠܐܦ̈ܝ ܚܲܡܝ̣ܡܬܐ ܕܬܡܢ. ܘܡܢ ܚܲܝܠܐ ܕܬܡܢ܆ ܐܬܚ̣ܪܒܘ ܗ̱ܘܘ ܣܓܝ̈ܐܐ ܡ̣ܢܗܘܢ܇ ܘܠܚܪܬܐ ܥܩ̣ܪܘ ܠܫܘܪܐ ܘܐܫܟ̣ܚܘ ܬܡܢ ܐܪ̈ܓܘܢܐ܆ ܗܠܝܢ ܕܐܢܐܣܛܣܝܐ ܐܢܬܬ݀ ܛܝܒܪܝܘܣ ܝܗ̣ܒܬ݀ ܐܢܘܢ ܚܸܪܡܐ ܠܥܕܬܐ ܕܬܡܢ. ܟܕ ܐܙ̇ܠܐ ܗ̱ܘܬ ܠܚܲܡܝ̣ܡܬܐ. ܠܗܠܝܢ ܢܣ̣ܒ ܟܐܓܢ ܘܠܒ̣ܫ ܟܕ ܐܡ̇ܪ. ܕܐܢ ܒ̇ܥܐ ܡܠܟܐ ܕܪ̈ܘܡܝܐ ܘܐܢ ܠܐ ܒ̇ܥܐ. ܗܐ ܐܬܝܲܗܒܬ݀ ܠܝ̣ ܡܲܠܟܘ̣ܬܐ. ܘܡܚ̣ܕܐ
 
 
 
 ܘܐܪܗܒܘ̣ܗܝ ܛܒ̣̈ܐ ܕܥܡܐ ܕܛܘ̣ܪ̈ܩܝܐ ܗܐ ܪܕ̇ܦ ܒܬܪܗ. ܘܢܦ̣ܩܘ ܗ̱ܘܘ ܠܣܪܡܝܢ܆ ܟܕ ܕܚ̣ܠܘ ܕܠܡܐ ܢܫ̣ܒܘܢ ܦܘܠܘܠܬ ܕܝ̣ܠܗ ܘܝ̣ܩܪܬܗ ܟܠܗ̇. ܘܟܕ ܫܲܕܪܘ ܠܗ ܏ܚ ܩܢܛܝܢܪ̈ܐ ܕܕܗܒܐ ܗܦܟ̣ܘ ܡܢܗ