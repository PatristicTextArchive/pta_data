ܕܡܐܐ ܘܚܡ̈ܫܝܢ ܘܚܕ ܗܢܐ ܡܙܡܘܪܐ ܕܝܠܗ ܕܕܘܝܕ ܡܟܬܒ ܘܠܒܪ ܡܢ ܡܢܝܢܐ ܗ̣ܘ̇·

ܙܥܘܪܐ ܐܝܬܝ ܗܘܝܬ ܒܐ̈ܚܝ. ܘܛܠܝܐ ܒܒܝܬܗ ܕܐܒܝ. ܪܥ̇ܐ ܗܘ̇ܝܬ ܥܢܐ ܕܐܒܝ

ܐܝ̈ܕܝ ܥܒ̣ܕ ܐܘܪܓܢܘܢ. ܨܒ̈ܥܬܝ ܠܚ̇ܡ ܟܢܪܐ

ܘܡܢܘ ܡܚܘܐ ܠܡܪܝ. ܗ̣ܘ ܡܪܝܐ ܗܘ ܐܠܗܝ

ܗ̣ܘ ܫܠ̣ܚ ܠܡܠܐܟܗ. ܘܐܪܝܡܢܝ ܡܢ ܥܪ̈ܒܐ ܕܐܒܝ. ܘܡܫܚܢܝ ܒܡܫܚܐ ܕܡܫܝܚܘܬܗ

ܐܚ̈ܝ ܫܦܝܪ̈ܐ ܘܪ̈ܘܪ̈ܒܐ. ܘܠܐ ܐܨܛܒܝ ܒܗܘܢ ܡܪܝܐ

ܢܦܩܬ ܠܐܘܪܥܗ ܕܦܠܫܬܝܐ. ܘܠܛܢܝ ܒܦܬܟܪ̈ܘܗܝ

ܐܢܐ ܕܝܢ ܟܕ ܫܡܛܬ ܣܝܦܗ ܦܣ̇ܩܬ ܪܝܫܗ. ܘܐܪܝܡܬ ܚܣܕܐ ܡܢ ܒܢ̈ܝ ܐܝܣܪܐܝܠ. ܫܠܡ ܀