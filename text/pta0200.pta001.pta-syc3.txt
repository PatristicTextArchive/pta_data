ܟܕ ܗܟܝܠ ܡܠܟ ܡܘܪܝܩܝ ܫܕܪ ܠܡܘܢܕܪ ܠܐܟܣܘܪܝܐ.

ܢܥܡܢ ܕܝܢ ܒܪܗ ܐܡܣܪ܆ ܘܥ̣ܠ ܠܘܬ ܡܠܟܐ ܘܐܬܩ̇ܒܠ: ܘܝܡܐ ܠܗ ܡܘܪܝܩܝ ܕܐܢ ܡ̇ܨܠܚ ܒܩܪܒܐ ܕܥܡ ܦܪ̈ܣܝܐ܇ ܐܒܘܗܝ ܢܦܢܐ. ܘܐܬܐܡܪ ܠܗ ܕܢܫܬܘܬܦ ܒܩܘܪܒܢܐ ܒܡܕܝܢܬ ܡܠܟܘܬܐ. ܘܐܫܬܐܠ ܘܐܡ̣ܪ: ܕܟܠܗܘܢ ܝܗ̈ܠܐ ܕܛܝ̈ܝܐ ܝܥܩܘ̈ܒܝܐ ܐܢܘܢ. ܐܢ ܕܝܢ ܡ̇ܪܓܫܝܢ ܩ̇ܛܠܝܢ ܠܝ. ܘܒܗܕܐ ܥܠܬܐ ܐܫܬܒܩ ܘܠܐ ܢܣܒ ܩܘܪܒܢܐ ܡܢ ܟܠܩܝ̈ܕܘܢܝܐ܀

ܐܡ̇ܪ ܗܟܝܠ ܝܘܚܢܢ ܕܐܣܝܐ ܗ̇ܘ ܕܐܟܬ̣ܒ ܡܛܠ ܗܠܝܢ ܒܟܬܒܗ ܗܟܢܐ: ܐܝܟܢܐ ܕܐܝܢܐ ܕܢܣܝ̣ܣ ܘܓ̇ܗܪ ܒܥܝܢ̈ܘܗܝ ܠܐ ܕܠܝܠ ܠܗ ܠܡܚ̣ܙܐ ܫܦܝܪ. ܘܠܡ̇ܨܕܘ ܒܙܠܝ̈ܩܘܗܝ ܕܫܡܫܐ: ܘܐܦܠܐ ܬܘܒ ܐܝܢܐ ܕܡܢ ܐܫܬܐ ܥܙܝܙܬܐ ܡܫܬܓܪ. ܠܐ ܡ̇ܨ̣ܐ ܕܣܥܘܪܘܬܐ ܐܝܕܐ ܕܗ̣ܝ ܠܡܣ̣ܥܪ ܐܝܟ ܚܠܝ̣ܡܐ. ܗܟܢܐ ܘܐܝܠܝܢ ܕܡܢ ܚܫܐ ܕܚܡܬܐ ܡܬܚܛܦܝܢ. ܘܠܘܬ ܚܐܦܐ ܕܛܢܢܐ ܕܪܘܓܙܐ ܡܬܢܬܦܝܢ. ܠܐ ܡ̇ܨܝܢ ܠܡܒܚܢܘ ܘܠܡܕܢ ܘ̇ܠܝܬܐ. ܘܗ̇ܝܕܝܢ ܢܣܥܪܘܢ ܣܘܥܪ̈ܢܝܗܘܢ. ܡ̣̇ܐܠܠܘܢ ܐܦܠܐ ܡܕܡ ܬܩܢܐ ܡܨܝܢ ܠܡܬܚܫܒܘ ܘܠܡ̣ܣܥܪ. ܗܕܐ ܕܒܣܥܘܪܘܬܐ ܠܚܟܝ̈ܡܐ ܩܠܝܪ̈ܝܩܘ ܐܠܟܣܢܕܪ̈ܝܐ ܓܕܫ̣ܬ݀: ܗܠܝܢ ܕܠܐ ܒܨܝܪܝܢ ܗܘ̣ܘ ܘܠܐ ܒܝܕܥܬܐ. ܐܠܘ ܬܐܛܪܐ ܕܪܘܓܙܐ ܠܐ ܕܠ̣ܚ ܐܢܘܢ: ܘܚܡ̣ܬܐ ܠܐ ܕܘܕܬ݀ ܐܢܘܢ. ܘܫܪܟܐ ܠܡܠܬܐ ܟܬܒܝܬܐ ܕܐܡ̇ܪܐ ܥܠ ܐܝܠܝܢ ܕܒܝܢܬ ܓܐ̈ܠܐ ܡ̣ܢ ܪ̈ܘܚܐ ܘܥܠܥ̈ܠܐ ܡܫܬܩܦܝܢ. ܕܙܥ̣ܘ ܠܡ ܘܢ̣ܕܘ ܐܝܟ ܪ̈ܘܝܐ܆ ܘܟܠܗ̇ ܚܟܡܬܗܘܢ ܐܒܕܬ݀. ܐܝܟܢܐ ܕܗܫܐ ܕܠܐ ܛܟܣܐ ܥܕܬܢܝܐ̣ ܒܥܪܝܪܐܝܬ ܐܣܬܥ̣ܪܬ݀. ܕܥܠ ܕܠܐ ܠܡ ܪܓܫܘ ܒܦܐܛܪܝܪ‏‏‏ܟܐ ܕܗܘ̣ܐ ܠܗܘܢ ܡܢ ܥܠܬ݀ ܙܒܢܐ ܕܠܐ ܝ̇ܗܒ ܗܘ̣ܐ ܐܝܕܐ. ܐܬܕܘܕܘ ܘܥ̣ܒܕܘ ܐܚܪܢܐ. ܘܗܕܐ ܙܕܩ̇ܐ ܗܘܬ ܠܗܘܢ ܕܒܟܠܗ ܙܒܢܐ ܕܥܣܪ ܫܢ̈ܝܢ ܕܒܬܪ ܡܘܬܗ ܕܬܐܘܕܘܣܝܘܣ ܢܥܒܕܘܢ ܐܚܪܢܐ. ܘܠܘ ܡܢ ܕܝܠܦܘ ܕܗܘ̣ܐ ܬܐܘܕܘܪܐ. ܥ̣ܒܕܘ ܦܝܣܝܡܐ ܕܪܘܓܙܐ. ܘܥ̣ܒܕܘ ܠܦܐܛܪܐ. ܐܝܟܢܐ ܕܡܢ ܐܢܫ̈ܝܢ ܢܬܚܫܒ ܕܢܦ̣ܠ ܒܓܘܪܐ ܥܠ ܐܢܬܬ ܚܒܪܗ. ܐܝܟܢܐ ܕܒܚܦܝܛܘܬܐ ܕܠܐ ܢܡܘܣ ܘܕܠܐ ܛܟܣܐ. ܬܪ̈ܝܢ ܐܦܝܣܩ̈ܘܦܐ ܕܠܐ ܩܢܘܢܐ ܥܕܬܢܝܐ ܥ̣ܒܕܘܗܝ. ܘܐܝܟ ܕܠܫܘܪܪܗ ܠܡ ܡ̇ܠܟܝܢ ܠܗ ܕܢܩܘܡ ܗ̣ܘ ܘܢܥ̣ܒܕ ܐܦܝܣ̈ܩܘܦܐ ܐܝܟ ܕܡܐܬܡܪܐ ܫܒ̈ܥܝܢ ܒܡܢܝܢܐ ܒܙܒܢܐ ܙܥܘܪܐ. ܘܣܓܝ̈ܐܐ ܡܢܗܘܢ ܕܠܐ ܐܘܦܪ̈ܟܝܣ. ܗܕܐ ܕܐܠܘ ܐܪ̈ܓܛܐ ܠܦܘܠܚܢ ܐܪܥܐ ܢܒ̣ܥܐ ܗܘ̣ܐ ܡ̣ܢ 
 
 ܕܗ̣ܘ ܢܥ̣ܒܕ ܥ̇ܛܠ ܗܘܐ ܠܗ ܕܒܚܕ ܙܒܢܐ ܢܫܟܚ ܗܠܝܢ ܟܠܗܘܢ ܕܡܛܝܒܝܢ ܘܢܟ̇ܢܫ: ܘܡܢܐ ܐܝܬ ܠܡܐܡܪ ܥܠ ܐܝܠܝܢ ܕܡܬܓܒܝܢ. ܕܙ̇ܕܩ ܠܡ ܕܒܒܘܚܢܐ ܢܗܘܘܢ ܟܗ̈ܢܐ. ܚܕ ܟܡܐ ܪ̈ܝܫܝ ܟܗ̈ܢܐ. ܐܠܐ ܡܛܠ ܕܫܘܪܝܗ̇ ܕܣܥܘܪܘܬܐ ܡܕܘܕܐ ܗܟܢܐ ܘܫܘܠܡܗ̇. ܚܦܛܘܗܝ ܬܘܒ ܠܗܢܐ ܦܐܛܪܝܪܟܐ ܦܐܛܪܐ. ܐܝܟܢܐ ܕܠܣܕܩܐ ܕܥܕܬܐ ܕܐܠܟܣܢܕܪܝܐ ܘܕܣܘܪܝܐ ܢܪܗܛ ܘܢܬܚܫܚ ܒܩܐܬܪܣܝܣ ܕܦܘܠܐ ܦܐܛܪܝܪܟܐ. ܗ̇ܘ ܕܒܙܕܩܐ ܥܒܝܕ ܗܘ̣ܐ ܦܐܛܪܝܪܟܐ ܠܐܢܛܝܘܟܝܐ ܘܣܘܪܝܐ..

ܐܡ̇ܪ ܗܟܝܠ ܝܘܚܢܢ ܕܐܣܝܐ ܡܛܠ ܚܒܘܫܝܗ. ܟܕ ܓܝܪ ܒܐܘܠܨܢܐ ܡܪܝܪܐ ܕܚܒܘܫܝܐ ܪܡܐ ܗܘ̇ܝܬ. ܢ̇ܦܠܬ ܒܟܐܦܐ ܡܪܝܪܐ ܕܐܝ̈ܕܝܐ ܘܪ̈ܓܠܐ. ܘܪܦ̇ܬ ܗܘ̇ܝܬ ܒܩܠܡ̈ܐ 
 
 
 ܘܒܦܘܪ̈ܬܥܢܐ. ܕܡܠܝܐ
 
 
 ܦܘܪ̈ܛܥܢܐ. ܕܒܠܠܝܐ
 
 
 ܗܘ̣ܬ ܩܠܝܬܐ ܕܚܒܘܫܝܐ. ܘܒܐܡܡܐ ܫܠܚ̈ܐ ܕܕܒܒ̈ܐ ܕܟܫ̇ܝܢ ܗܘ̣ܘ ܥܠܝܢ ܡܢ ܙܗܡܘܬܐ ܕܒܝܬ ܟܪ̈ܝܗܐ. ܘܦܫܦ̈ܫܐ ܕܢ̇ܦܩܝܢ ܗܘ̣ܘ ܒܠܠܝܐ. ܘܡܚܦܝܢ ܗܘ̣ܘ ܠܗ̇ ܠܟܠܗ̇ ܥܪܣܐ. ܘܐܟ̇ܠܝܢ ܠܐܦ̈ܝܢ ܘܥܝܢ̈ܝܢ. ܘܟܠܗ ܠܠܝܐ ܒܩ̈ܐ ܕܡܘ̈ܩܕܝܢ ܐܦܝ̈ܢ ܘܥܘܩܒܪ̈ܐ ܕܥ̣ܒܕܘ ܩܢ̣ܐ ܬܚܝܬ 
 
 
 ܒܣܕܝܐ
 
 
 ܒܘܩܕܢܐ
 
 
 ܕܪܝܫܝ. ܘܟܠܗ ܠܠܝܐ ܕܚ̇ܦܪܝܢ ܟܕ ܡܥ̇ܘܨܝܢ ܘܡܨܘܨ̈ܝܢ. ܘܓ̇ܕܫܐ ܕܐܝܠܝܢ ܕܠܐ ܢܣ̣̇ܝܘ ܠܡܘܝܩܐ ܫ̇ܩܠܝܢ ܠܗܠܝܢ ܕܪܫܡ̇ܬ. ܢܨܠܘܢ ܕܠܐ ܢܥܠܘܢ ܠܢܣܝܘܢܐ܀

ܡܫܡܫܗ. ܗ̇ܠܝܢ ܟܠܗܘܢ ܒܬܪ̈ܥܣܪ ܝܘܡ̈ܬܐ ܕܗܘ̣ܘ ܒܕܝܪܐ ܥܢ̣ܕ ܒܬܪ ܚ̈ܕܕܐ. ܘܟܕ ܐܬܝܕܥܬ ܗܕܐ ܠܕܘܡܝܢܐ ܦܐܛܪܝܪܟܐ. ܐܬ̣ܐ ܐܟܡܢ ܕܢ̇ܣܒ ܦܓܪܗ. ܘܠܐ ܐܫܬܒܩ ܡܢ ܒܢ̈ܝ ܕܝܪܐ. ܐܦܝ̈ܣܩܘܦܐ ܕܝܢ ܘܕܝܪ̈ܝܐ ܒܢ̈ܝ ܓܒܗ ܕܝܥܩܘܒ ܐܬܟܢܫܘ ܒܫܢܬ ܬܡܢܡ̈ܐܐ ܁ܘܦܒ܁ ܕܝܘܢܝ̈ܐ. ܐܟܡܢ ܕܢܩܝܡܘܢ ܦܐܛܪܝܪܟܐ ܠܣܘܪܝܐ܀

ܡܬܬܣܪܚܢܘܬܐ ܕܦܐܛܪܐ ܩܐܠܘܢܝܩܝܐ ܠܟܘܪܣܝܐ ܕܐܢܛܝܘܟܝܐ܀ ܒܬܪ ܗܟܝܠ ܥܘܢܕܢܗ ܕܝܥܩܘܒ ܣܒܐ. ܐܬ̣ܐ ܕܘܡܝܢܐ ܦܐܛܪܝܪܟܐ ܠܣܘܪܝܐ. ܐܟܡܢ ܕܢ̣ܚܙܐ ܠܐܚܘܗܝ ܕܐܝܬܘܗܝ ܗܘ̣ܐ ܐܘܦܪܟܐ ܒܐܘܪܗܝ. ܘܟܕ ܐܬܟܢܫܘ ܠܘܬܗ ܐܦܝ̈ܣܩܘܦܐ ܘܕܝܪ̈ܝܐ ܒܢ̈ܝ ܓܒܗ ܕܝܥܩܘܒ܆ ܓܒ̣ܘ ܠܐܢܫ ܕܫܡܗ ܦܐܛܪܘܣ ܒܪ ܦܘܠܐ ܕܡܢ ܩܐܠܘܢܝܩܘܣ ܓܒܪܐ ܥܠܡܝܐ. ܗܢܐ ܝܥܩܘܒ ܣܒܐ ܟܕ ܚ̣̇ܝ ܬܒܥܗ ܬܪ̈ܬܝܢ ܙܒܢ̈ܝܢ ܕܢܗܘܐ ܦܐܛܪܝܪܟܐ ܘܠܐ ܐܬܬܛܦܝܣ. ܟܕ ܐܡ̇ܪ ܗܘ̣ܐ ܕܐܢܐ ܠܡ ܠܥܠ ܡܢ ܓܒܪܐ ܕܠܐ ܐܬܚ̣̇ܝܒ ܩܢܘܢܐܝܬ. ܕܐܗܘܐ ܦܐܛܪܝܪܟܐ
 
 ܠܐ ܡܩܒܠ ܐܢܐ. ܘܗܫܐ ܐܬܬܦܝܣ. ܘܟܪܘܛܝܢܝܬܢܝܐ ܗܘ̣ܐ ܡܢ ܕܘܡܝܢܐ ܦܐܛܪܝܪܟܐ ܐܠܟܣܢܕܪܝܐ ܒܕܝܪܐ ܕܡܪܝ ܚܢܢܝܐ. ܟܕ ܦܘܠܐ ܦܐܛܪܝܪܟܐ ܚ̣̇ܝ. ܟܕ ܐܝܬܝܗ̇ ܥܕܬܐ ܒܒܘܠܒܠܐ ܘܚܒ̇ܠܐ܀ ܐܡ̇ܪ ܗܟܝܠ ܝܘܚܢܢ ܐܦܝܣܩܘܦܐ ܕܐܣܝܐ. ܒܬܪ ܗܠܝܢ ܫܕܪܘ ܪ̈ܝܫܝ ܥܘܡܪ̈ܐ ܟܬܝܒ̈ܬܐ ܠܘܬܢ ܕܢܩܒܠ ܠܦܐܛܪܝܪܟܐ ܕܥܒ̣ܕܘ. ܚܢܢ ܕܝܢ ܡܛܠ ܕܣ̇ܓܝ ܚ̣ܫܢܢ ܥܠ ܒܘܠܒܠܐ ܕܥܕܬܐ ܒܣܓܝ̈ܐܬܐ ܟ̣̇ܐܪܢܢ ܐܢܘܢ ܥܠܗ̇ܝ ܕܠܒܪ ܡܢ ܩܢܘ̈ܢܐ ܐܬܚܫܚܘ ܒܡܕܡ ܕܣ̣ܥܕܘ. ܘܐܝܟܢܐ ܡܬܚܝܕܝܢܢ ܠܗܘܢ܇ ܟܕ ܗܢܘܢ ܢܦ̣ܠܘ ܡܢ ܘ̇ܠܝܬܐ. ܒܕܓܘܢ ܗܕܐ ܬܬܝܕܥ ܠܬܪ̈ܝܗܘܢ ܓܒ̈ܐ ܗܠܝܢ ܕܒܝܕ ܡܥܒܕܢܘܬܐ ܕܪܘܚܐ ܕܣܩܘܒܠܝܘܬܐ ܠܘܩܒܠ ܚܕܪ̈ܐ ܐܬܥ̣̇ܪܡܘ. ܕܕܠܐ ܡܨܛܠܝܢܘܬܐ ܟܬܒ̣ܢܢ ܗ̇ܠܝܢ ܘܚܠܦ ܫܪܪܐ ܪܫ̇ܝܢܢ ܘܐܒܝܠܝܢܢ ܥܠ ܣܘܪ̈ܚܢܐ ܘܣ̈ܕܩܐ ܕܒܝܢܬܢ. ܘܠܐ ܐܪܚܩܢܢ ܡܢ ܫܘܬܦܘܬܐ ܕܦܘܠܐ ܘܕܦܐܛܪܘܣ. ܐܠܐ ܡܛܠ ܕܠܩܘܒܠܝܘܬܐ ܘܠܘ ܟܕ ܣܘܪܚܢܐ ܒܗܝܡܢܘܬܐ ܚ̇ܙܝܢܢ ܘܪܫܝܢܐ ܘܐܦܢ ܣܩܘܒܠܝܘܬܐ ܣܒܝܪܐ ܥܠܝ ܡܢ ܬܪ̈ܝܗܘܢ ܓܒ̈ܐ܆ ܟܕ ܣ̇ܗܕܐ ܩ̇ܪܐ ܐܢܐ ܠܗ̇ܘ ܒ̇ܚܪ ܟܘܠܝ̈ܬܐ ܘܠܒܐ. ܕܟܕ ܠܐ ܣܕܝܪ ܐܢܐ ܒܓܒܐ ܠܘܩܒܠ ܓܒܐ܇ ܒܡܨܥܝܘܬܐ ܟܬ̇ܪܬ ܥܕܡܐ ܠܗܫܐ. ܟܕ ܚܲܫܝܫ ܐܢܐ ܘܓܢܝܚ ܐܢܐ ܥܠ ܗܠܝܢ ܒܝ̈ܫܬܐ ܕܡܢ ܡܥܒܕܢܘܬܗ ܕܗ̇ܘ ܕܫ̇ܐܠ ܕܢܥܪܘܒ ܠܢ ܐܝܟ ܕܠܚ̈ܛܐ
 
 
ܐܣܬܥܪ܀