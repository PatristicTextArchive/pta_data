Ὡς ἡ βίβλος τῶν ψαλμῶν καινὴν διδασκαλίαν περιέχει μετὰ τὴν Μωϋσέως νομοθεσίαν· καὶ ὅτι δευτέρα μετὰ τὴν Μωϋσέως γραφὴν διδασκαλικὴ βίβλος αὕτη τυγχάνει·
 
 
 
 Μετὰ γοῦν τὴν Μωϋσέως καὶ Ἰησοῦ τελευτὴν καὶ μετὰ τοὺς κριτὰς Δαυὶδ γενόμενος ὡσανεὶ τοῦ σωτῆρος αὐτὸς χρηματίσαι πατὴρ καταξιωθεὶς καινὸν τρόπον τὸν τῆς ψαλμῳδίας πρῶτος Ἑβραίοις παρέδωκεν. δι’ ἧς ἀναιρεῖ μὲν τὰ παρὰ Μωϋσεῖ περὶ θυσιῶν νενομοθετημένα, καινὸν δὲ τὸν δι’ ὕμνων καὶ ἀλαλαγμῶν τρόπον τῆς τοῦ θεοῦ λατρείας εἰσάγει· καὶ ἄλλα δὲ πλεῖστα τὸν Μωϋσέως νόμον ἐπαναβεβηκότα δι’ ὅλης αὐτοῦ τῆς πραγματείας διδάσκει.

Περιοχαὶ εἰς τοὺς ψαλμούς 
 
 αʹ. Προτροπὴ θεοσεβείας καὶ ἀποτροπὴ τοῦ ἐναντίου.
 
 βʹ. Προφητεία περὶ Χριστοῦ καὶ κλήσεως ἐθνῶν. 
 γʹ. Προφητεία γενησομένων ἀγαθῶν τῷ Δαυίδ. 
 δʹ. Προφητεία τοῦ Δαυὶδ περὶ ὧν πέπονθεν.
 
 εʹ. Ἐκ προσώπου τῆς ἐκκλησίας προσευχή.
 
 
 ϛʹ. Διδασκαλία ἐξομολογήσεως. 
 ζʹ. Τῷ Δαυὶδ ἐξομολόγησις καὶ προφητεία κλήσεως ἐθνῶν.
 
 ηʹ. Προφητεία κλήσεως ἐθνῶν. 
 θʹ. Θάνατος Χριστοῦ καὶ ἀνάστασις καὶ βασιλείας παράληψις ἐχθρῶν τε πάντων καθαίρεσις.
 
 
 ιʹ. Ἐπινίκιος ὕμνος τοῦ κατὰ θεὸν ἀγωνιζομένου. 
 
 ιαʹ. Κατηγορία πονηρῶν καὶ προφητεία Χριστοῦ παρουσίας. 
 
 ιβʹ. Ἐχθρῶν ἐπανάστασις καὶ προσδοκία Χριστοῦ παρουσίας.
 
 
 ιγʹ. Κατηγορία πονηρῶν καὶ προφητεία Χριστοῦ παρουσίας.
 
 
 ιδʹ. Τοῦ κατὰ θεὸν τελείου ἀποκατάστασις.
 
 
 ιεʹ. Ἐκκλησίας ἐκλογὴ καὶ Χριστοῦ ἀνάστασις.
 
 
 ιϛʹ. Τελείου ἀνδρὸς ἢ αὐτοῦ τοῦ Χριστοῦ προσευχὴ ὑπὲρ τῶν δι’ αὐτοῦ σωθησομένων.
 
 
 ιζʹ. Εὐχαριστία τοῦ Δαυὶδ καὶ προφητεία Χριστοῦ παρουσίας καὶ ἀναλήψεως.
 
 
 ιηʹ. Θεολογία σὺν διδασκαλίᾳ ἠθικῇ.
 
 
 ιθʹ. Εὐχὴ τῶν συμπραττόντων τῷ Δαυὶδ δικαίων.
 
 
 κʹ. Ἔντευξις τῶν συμπραττόντων τῷ Δαυίδ.
 
 καʹ. Προφητεία Χριστοῦ παθῶν καὶ ἐθνῶν κλῆσις.
 
 
 κβʹ. Διδασκαλία καὶ νέου λαοῦ εἰσαγωγή.
 
 
 κγʹ. Προφητεία κλήσεως ἐθνῶν καὶ τελείωσις τῶν σωζομένων. 
 
 κδʹ. Διδασκαλία ἐξομολογήσεως. 
 
 κεʹ. Ἔντευξις τοῦ κατὰ θεὸν προκόπτοντος. 
 
 κϛʹ. Εὐχαριστία καὶ αἴτησις ἀγαθῶν. 
 
 κζʹ. Δέησις μετὰ προφητείας. 
 
 κηʹ. Προφητεία αἰνιγματώδης σὺν θεολογίᾳ.
 
 
 κθʹ. Εὐχαριστία σὺν ἐξομολογήσει. 
 
 λʹ. Ἐξομολόγησις σὺν ἱκετηρίᾳ. 
 
 λαʹ. Προφητεία τῶν διὰ Χριστοῦ σωθησομένων. 
 
 λβʹ. Παρακέλευσις ὑμνολογίας σὺν θεολογίᾳ.
 
 
 λγʹ. Διδασκαλία εὐχαριστίας. 
 
 λδʹ. Ἱκετηρία δικαίου καὶ προφητεία περὶ Χριστοῦ. 
 
 λεʹ. Ἔλεγχος ἀσεβῶν σὺν θεολογίᾳ.
 
 
 λϛʹ. Διδασκαλία θεοσεβοῦς βίου. 
 
 λζʹ. Διδασκαλία ἐξομολογήσεως. 
 
 ληʹ. Ἔντευξις σὺν ἐξομολογήσει.
 
 
 λθʹ. Εὐχαριστία τοῦ κατὰ θεὸν σωθέντος καὶ μνήμη ἐκκλησίας.
 
 
 μʹ. Προφητεία περὶ Χριστοῦ καὶ περὶ τοῦ προδότου. 
 
 μαʹ. Ἱκετηρία προφητῶν ἐπὶ τῇ ἀποβολῇ τοῦ Ἰουδαίων ἔθνους.
 
 
 μβʹ. Ἱκετηρία προφητῶν ἐπὶ τῇ ἀποβολῇ τοῦ Ἰουδαίων ἔθνους.
 
 
 μγʹ. Ἱκετηρία προφητῶν ἐπὶ τῇ ἀποβολῇ τοῦ Ἰουδαίων ἔθνους.
 
 
 μδʹ. Ἐπιφάνεια Χριστοῦ βασιλείας.
 
 
 μεʹ. Ἀποστόλων κήρυγμα. 
 
 μϛʹ. Κλῆσις ἐθνῶν.
 
 
 μζʹ. Ὕμνος εἰς θεὸν ὑπὲρ τῆς ἐκκλησίας καὶ καθαίρεσις διωγμῶν.
 
 
 μηʹ. Θείας κρίσεως διδασκαλία.
 
 
 μθʹ. Ἀνατροπὴ τοῦ περὶ θυσιῶν Μωϋσέως νόμου καὶ εἰσαγωγὴ τοῦ τῆς Kαινῆς διαθήκης τρόπου.
 
 
 νʹ. Διδασκαλία ἐξομολογήσεως. 
 
 ναʹ. Ἔλεγχος μοχθηροῦ τρόπου καὶ τέλος τοῦ αὐτοῦ.
 
 
 νβʹ. Σωτήριος ἐπιφάνεια καὶ ἀθεότητος ἀπαλλαγή.
 
 
 νγʹ. Προσευχὴ τοῦ διὰ θεὸν ἐλαυνομένου.
 
 
 νδʹ. Δήλωσις τῶν κατὰ Χριστοῦ τετολμημένων.
 
 
 νεʹ. Δικαίου εὐχαριστία ῥυσθέντος ἐξ ἐχθρῶν.
 
 
 νϛʹ. Εὐχαριστία τοῦ Δαυὶδ καὶ προφητεία κλήσεως ἐθνῶν.
 
 
 νζʹ. Διδασκαλία τῆς τοῦ θεοῦ δικαιοκρισίας.
 
 
 νηʹ. Κλῆσις ἐθνῶν καὶ Ἰουδαίων ἀποβολή.
 
 
 νθʹ. Ἀποβολὴ τοῦ Ἰουδαίων ἔθνους καὶ κλῆσις ἐθνῶν.
 
 
 ξʹ. Δέησις σὺν εὐχαριστίᾳ.
 
 
 ξαʹ. Διδασκαλία θεραπευτική.
 
 
 ξβʹ. Εὐχαριστία τοῦ κατὰ θεὸν τελείου. 
 
 ξγʹ. Διδασκαλία θεοσεβείας ἀθλητοῦ.
 
 
 ξδʹ. Κλῆσις ἐθνῶν. 
 
 ξεʹ. Κλῆσις ἐθνῶν καὶ ἀποστόλων μαρτυρία.
 
 
 ξϛʹ. Κλῆσις ἐθνῶν καὶ ἀποστόλων κήρυγμα.
 
 
 ξζʹ. Χριστοῦ ἐνανθρώπησις καὶ ἐθνῶν κλῆσις.
 
 
 ξηʹ. Πάθη Χριστοῦ καὶ Ἰουδαίων ἀποβολή. 
 
 ξθʹ. Ἱκετηρία δικαίου ἢ καὶ αὐτοῦ τοῦ Χριστοῦ. 
 
 οʹ. Χριστοῦ πάθη καὶ ἀνάστασις.
 
 
 οαʹ. Προφητεία Χριστοῦ βασιλείας καὶ κλήσεως ἐθνῶν. 
 
 οβʹ. Ἐξομολόγησις τῆς ἀνθρωπίνης ἀσθενείας ἐπὶ τῇ τῶν ἀσεβῶν εὐπραγίᾳ καὶ τῆς τοῦ θεοῦ μακροθυμίας.
 
 
 ογʹ. Προαναφώνησις τῆς ἐσχάτης Ἰουδαίων πολιορκίας τῆς ἐπὶ Οὐεσπασιανοῦ καὶ Τίτου γενομένης.
 
 
 οδʹ. Χριστοῦ θεολογία καὶ ὑπόμνησις τοῦ θείου δικαστηρίου.
 
 
 οεʹ. Ἐκδίκησις κατὰ ἀσεβῶν τῆς τοῦ θεοῦ κρίσεως.
 
 
 οϛʹ. Περὶ τῆς τοῦ θεοῦ μακροθυμίας καὶ τῶν θαυμασίων ἔργων αὐτοῦ. 
 
 οζʹ. Χριστοῦ διαστολὴ πρὸς τὴν ἐκκλησίαν περὶ τῆς τοῦ προτέρου λαοῦ παρανομίας. 
 
 οηʹ. Προφητεία τῶν κατὰ Ἀντίοχον Ἰουδαίοις συμβάντων ἢ ἱστορία ἐν τοῖς Μακκαβαίοις.
 
 
 οθʹ. Προφητεία τῆς ὑπὸ Ἀσσυρίων πολιορκίας καὶ δέησις περὶ τῆς τοῦ Χριστοῦ ἐπιφανείας. 
 
 πʹ. Κλῆσις ἐθνῶν καὶ διδασκαλία τῶν συμβεβηκότων τῷ προτέρῳ λαῷ.
 
 
 παʹ. Ἔλεγχος τῶν ἀρχόντων τοῦ Ἰουδαίων ἔθνους καὶ προφητεία περὶ τῶν ἐθνῶν.
 
 
 πβʹ. Δέησις ὑπὲρ τοῦ πεπονθότος τὰ σκυθρωπὰ λαοῦ καὶ προφητεία περὶ τοῦ τέλους τῶν ἐχθρῶν τοῦ θεοῦ.
 
 
 πγʹ. Χριστοῦ ἐνανθρώπησις καὶ περὶ τῶν ἐκκλησιῶν.
 
 
 πδʹ. Προφητεία εἰς Χριστὸν καὶ τοὺς δι’ αὐτοῦ λελυτρωμένους.
 
 
 πεʹ. Προσευχὴ τῷ Δαυὶδ καὶ προφητεία κλήσεως ἐθνῶν.
 
 
 πϛʹ. Χριστοῦ ἐνανθρώπησις καὶ κλῆσις ἐθνῶν.
 
 
 πζʹ. Χριστοῦ θάνατον προφητεύει.
 
 
 πηʹ. Χριστοῦ βασιλεία ἐκ σπέρματος Δαυίδ.
 
 
 πθʹ. Ἰουδαίων ἀποβολή. 
 
 ϙʹ. Χριστοῦ νίκη καὶ παντὸς τοῦ κατ᾽ αὐτὸν τελειουμένου.
 
 
 ϙαʹ. Περὶ τῆς κατὰ θεὸν ἀναπαύσεως.
 
 
 ϙβʹ. Ὕμνος βασιλείας Χριστοῦ ἐπὶ τῆς πρώτης αὐτοῦ παρουσίας.
 
 
 ϙγʹ. Περὶ τῶν κατὰ τῆς ἐκκλησίας διωγμῶν.
 
 
 ϙδʹ. Κλῆσις Ἰουδαίων καὶ ἀπόγνωσις τῶν αὐτῶν. 
 
 ϙεʹ. Κλῆσις ἐθνῶν καὶ Χριστοῦ παρουσία.
 
 
 ϙϛʹ. Ὕμνος βασιλείας Χριστοῦ ἐπὶ τῆς δευτέρας αὐτοῦ παρουσίας.
 
 
 ϙζʹ. Κλῆσις ἐθνῶν καὶ Χριστοῦ παρουσία.
 
 
 ϙηʹ. Ὕμνος βασιλείας Χριστοῦ.
 
 
 ϙθʹ. Κλῆσις ἐθνῶν.
 
 
 ρʹ. Ὕμνος τοῦ κατὰ θεὸν τελειουμένου.
 
 
 ραʹ. Ὀδυρμὸς ἐπὶ τῷ προτέρῳ λαῷ καὶ προφητεία νεοῦ λαοῦ καὶ κλῆσις ἐθνῶν. 
 
 ρβʹ. Διδασκαλία εὐχαριστίας. 
 
 ργʹ. Διδασκαλία ἐξομολογήσεως.
 
 
 ρδʹ. Διδασκαλία τοῖς ἔθνεσι τῶν εἰς τὸν πρότερον λαὸν τοῦ θεοῦ εὐεργεσιῶν. 
 
 ρεʹ. Διδασκαλία δυσσεβείας τοῦ Ἰουδαίων ἔθνους. 
 
 ρϛʹ. Προφητεία κλήσεως ἐθνῶν καὶ τῆς εἰς ἀνθρώπους τοῦ θεοῦ λόγου ἐπιλάμψεως.
 
 
 ρζʹ. Κλῆσις ἐθνῶν. 
 
 ρηʹ. Πάθη Χριστοῦ. 
 
 ρθʹ. Νίκη Χριστοῦ. 
 
 ριʹ. Εὐχαριστία Χριστοῦ. 
 
 ριαʹ. Διδασκαλία Χριστοῦ.
 
 
 ριβʹ. Νέου λαοῦ κλῆσις. 
 
 ριγʹ. Νέου λαοῦ διδασκαλία. 
 
 ριδʹ. Νέου λαοῦ προκοπή. 
 
 ριεʹ. Νέου λαοῦ τελείωσις. 
 
 ριϛʹ. Κλῆσις ἐθνῶν. 
 
 ριζʹ. Νίκη τῶν ἐν Χριστῷ ἀγωνιζομένων καὶ προφητεία περὶ Χριστοῦ.
 
 
 ριηʹ. Στοιχείωσις τῆς κατὰ θεὸν εἰσαγωγῆς.
 
 
 ριθʹ. Παροικίας. 
 
 ρκʹ. Ἐπανόδου Βαβυλῶνος καὶ τῆς διασπορᾶς. 
 
 ρκαʹ. Ἀγαθῶν εὐαγγέλια.
 
 
 ρκβʹ. Εὐχῆς.
 
 
 ρκγʹ. Εὐχαριστίας.
 
 
 ρκδʹ. Ἀποκαταστάσεως.
 
 
 ρκεʹ. Προσδοκία μελλόντων. 
 
 ρκϛʹ. Οἰκοδομὴ ἐκκλησίας. 
 
 ρκζʹ. Κλῆσις ἐθνῶν. 
 
 ρκηʹ. Νίκης θεοῦ στρατιᾶς.
 
 
 ρκθʹ. Εὐχῆς μαρτύρων. 
 
 ρλʹ. Περὶ ταπεινοφροσύνης. 
 
 ρλαʹ. Προσευχὴ τοῦ Δαυὶδ καὶ ἐπιφάνεια Χριστοῦ.
 
 
 ρλβʹ. Λαοῦ τελείου. 
 
 ρλγʹ. Λαοῦ ἐρχομένου.
 
 
 ρλδʹ. Διδασκαλία εἰσακτική. 
 
 ρλεʹ. Εὐχαριστία λελυτρωμένων.
 
 
 ρλϛʹ. Ἁγίων φωναὶ τῶν ἐν αἰχμαλωσίᾳ.
 
 
 ρλζʹ. Εὐχαριστία μετὰ προφητείας.
 
 
 ρληʹ. Ἔντευξις δικαίου σὺν θεολογίᾳ. 
 
 ρλθʹ. Φωναὶ τοῦ κατὰ θεὸν ἀγωνιζομένου. 
 
 ρμʹ. Προσευχὴ τοῦ κατὰ θεὸν τελείου.
 
 
 ρμαʹ. Φωνὴ τοῦ κατὰ θεὸν πολεμουμένου.
 
 
 ρμβʹ. Προσευχὴ ἐξομολογουμένου.
 
 ρμγʹ. Εὐχαριστία νενικηκότος. 
 
 ρμδʹ. Ὕμνος σὺν θεολογίᾳ. 
 
 ρμεʹ. Ὕμνος σὺν θεολογίᾳ. 
 
 ρμϛʹ. Ὕμνος σὺν θεολογίᾳ. 
 
 ρμζʹ. Ὕμνος σὺν θεολογίᾳ. 
 
 ρμηʹ. Ὕμνος σὺν θεολογίᾳ. 
 ρμθʹ. Ὕμνος σὺν θεολογίᾳ.
 
 ρνʹ. Παρακέλευσις ὕμνου καθολική.

De divisione psalterii et psalmorum 
 
 
 
 Τῆς βίβλου τῶν ψαλμῶν ἥδε ἂν εἴη ἡ διαίρεσις, ὡς τὰ ἀκριβῆ τῶν ἀντιγράφων αὐτό τε τὸ Ἑβραϊκὸν περιέχει· οὐχ ὡς ἄν τις ὑπολάβοι, οἱ πάντες εἰσὶ τοῦ Δαυὶδ ψαλμοί, ἀλλὰ καὶ ἑτέρων προφητῶν ἐν τῷ ψάλλειν προφητευόντων. διόπερ ἡ πᾶσα γραφὴ παρ’ Ἑβραίοις οὐ τοῦ Δαυὶδ ἐπιγράφει, ἀλλ᾽ ἀδιορίστως
 Βίβλος ψαλμῶν
 
 ὀνομάζεται. 
 
 Εἰς πέντε δὲ μέρη τὴν πᾶσαν τῶν ψαλμῶν βίβλον παῖδες Ἑβραίων διαίρουσιν· πρῶτον, εἰς τοὺς ἀπὸ πρώτου μέχρις τεσσαρακοστοῦ· δεύτερον, εἰς τοὺς ἀπὸ τεσσαρακοστοῦ πρώτου μέχρις ἑβδομηκοστοῦ πρώτου· τρίτον, εἰς τοὺς ἀπὸ ἑβδομηκοστοῦ δευτέρου μέχρις ὀγδοηκοστοῦ ὀγδόου· τέταρτον, εἰς τοὺς ἀπὸ ὀγδοηκοστοῦ ἐνάτου μέχρις ἑκατοστοῦ πέμπτου· πέμπτον, εἰς τοὺς ἀπὸ ἑκατοστοῦ ἕκτου μέχρις τέλους τοῦ βιβλίου.
 
 
 Ἀνεπίγραφοι δὲ εἰσὶ ψαλμοὶ ιθʹ, ἐπιγεγραμμένοι ρλαʹ.
 
 
 Τῶν ἐπιγεγραμμένων δέ εἰσιν οὕτως αἱ διαιρέσεις·
 
 
 τοῦ μὲν Δαυίδ οβʹ
 
 
 τῶν δὲ υἱῶν Κορὲ ιαʹ 
 
 τοῦ Ἀσὰφ ιβʹ 
 Αἰθὰμ τοῦ Ἰσραηλίτου αʹ
 
 Σολομῶντος βʹ
 
 
 Μωυσέως αʹ 
 ἀνώνυμοι ιζʹ
 
 
 τῶν εἰς τὸ Ἀλληλούϊα ιεʹ
 
 (Εἰσὶ δὲ ἀνώνυμοι, ὅσοι ἐπιγραφὰς μὲν ἔχουσιν, οὐ μὴν δηλοῦσι, τίνος εἰσίν.)
 
 
 ἀνεπίγραφοι ιθʹ
 
 ὁμοῦ ρνʹ.

De auctore psalmi I et II 
 
 Τοὺς δὲ μετὰ τὸν πρῶτον καὶ δεύτερον ἀνεπιγράφους ψαλμοὺς καὶ τοὺς ἐπιγραφὴν ἔχοντας οὐ δηλοῦντας, τίνος εἰσίν, ἐκείνων εἶναι παῖδες Ἑβραίων φασίν, ὧν τοὔνομα φέρεται ἐν ταῖς τῶν ἀνεπιγράφων προτεταγμέναις. τὸν δὲ αʹ καὶ βʹ, ἕνα ὄντας ἄμφω, τοῦ Δαυὶδ ὑπάρχειν ἡγοῦμαι διὰ τὸ πάντας τοὺς ἐν τῷ πρώτῳ μέρει τῶν Ψαλμῶν ἐφεξῆς αὐτοῦ εἶναι. ἀπὸ γοῦν τοῦ τρίτου μέχρι τοῦ μʹ τοῦ Δαυὶδ ἐπιγράφονται οἱ πάντες· διό μοι δοκοῦσιν ὑπάρχειν τοῦ αὐτοῦ ὅ τε πρῶτος καὶ ὁ δεύτερος.
 
 Πιστοῦται δὲ λόγον ἡ τῶν Πράξεων τῶν ἀποστόλων βίβλος, ἐν ᾗ εἴρηται·
 δέσποτα, σὺ ἐποίησας τὸν οὐρανὸν καὶ τὴν γῆν καὶ τὴν θάλασσαν καὶ πάντα τὰ ἐν αὐτοῖς· ὁ τοῦ πατρὸς ἡμῶν διὰ πνεύματος ἁγίου στόματος παιδός σου Δαυὶδ εἰπών· ἵνα τί ἐφρύαξαν ἔθνη καὶ λαοί; σαφῶς γὰρ διὰ τούτων τὸν βʹ ψαλμὸν τοῦ Δαυὶδ ἔφησεν εἶναι. ἀποσεσιωπῆσθαι δὲ εἰκὸς ἐπ’ αὐτὸν τὴν τοῦ Δαυὶδ προγραφὴν διὰ τὸ γυμνὴν ἔχειν περὶ τοῦ κυρίου προφητείαν, ἐν ᾗ εἴρηται· κατὰ τοῦ κυρίου καὶ κατὰ τοῦ χριστοῦ αὐτοῦ· οἷς ἀκολούθως ἐπιλέγει ἐξ αὐτοῦ τοῦ προσώπου τοῦ Χριστοῦ τό· κύριος εἶπεν πρὸς μέ· υἱός μου εἶ σύ.

De ordine psalmorum 
 
 
 
 Ἐν τῇ ἑβραϊκῇ βίβλῳ τῶν Ψαλμῶν ἄνευ τῆς τοῦ ἀριθμοῦ προσθήκης ἀνεγράφησαν οἱ πάντες καὶ διαφόρως· οἱ μέν εἰσι συνημμένοι, οἱ δὲ διῃρημένοι. αὐτίκα γοῦν ὁ πρῶτος καὶ δεύτερος συνημμένοι εἰσὶ κατὰ τὸ ἑβραϊκόν· καὶ πάλιν ὁ ἔνατος, συνημμένος παρ᾽ ἡμῖν, ἐν τῷ ἑβραϊκῷ διῄρηται εἰς δύο.
 
 
 Καὶ πᾶσα δὲ ἡ τῶν Ψαλμῶν βίβλος εἰς μέρη πέντε διῄρηται.
 
 
 Παρατηρητέον δέ, ὅτι μὴ κατὰ ἀκολουθίαν τῶν τῆς ἱστορίας χρόνων ἡ τῶν ψαλμῶν σύγκειται τάξις· ἐνήλλακται δὲ παρὰ πολὺ τοῖς χρόνοις, καθὼς ἡ βίβλος τῶν Βασιλειῶν δηλοῖ.
 
 
 Πολλῆς γὰρ εἰδωλολατρείας κατακρατησάσης τοῦ Ἰουδαίων ἔθνους λήθην αὐτοὺς πεποιῆσθαι τῶν πατρίων γραφῶν, ὡς μηδὲ φαίνεσθαι βίβλον τοῦ Μωσέως νόμου, μηδὲ μνήμην τῆς τῶν πατέρων εὐσεβείας σώζεσθαι παρ᾽ αὐτοῖς. οὕτω γοῦν καὶ τοὺς προφήτας ἀνῄρουν διελέγχοντας αὐτῶν τὰς δυσσεβείας· καὶ τούτων ἕνεκα τὸ πρῶτον τῇ τῶν Ἀσσυρίων παρεδόθησαν αἰχμαλωσίᾳ.
 
 
 Οὐδὲν οὖν θαυμαστὸν ἐν τοιαύτῃ καταστάσει καιρῶν καὶ τὰ ἐμφερομένα τῇ βίβλῳ τῶν Ψαλμῶν διαπεπτωκέναι λήθῃ τε μακροῖς παραδεδόσθαι χρόνοις· ὕστερον δὲ μετὰ ταῦτα εἴτε Ἔσδραν εἴτε τινὰ ἕτερον προφητῶν περὶ τὴν συναγωγὴν αὐτῶν ἐσπουδακέναι, μετά τε τῶν λοιπῶν καὶ τὴν βίβλον τῶν Ψαλμῶν συναγηοχέναι, οὐκ ἀθρόως εὑρόντα τοὺς πάντας, ἀλλὰ κατὰ διαφόρους χρόνους, κατατάττειν δὲ ἐν πρώτοις τοὺς πρώτους εὑρισκομένους· διὸ μηδὲ τοῦ Δαυὶδ ἐφεξῆς κεῖσθαι τοὺς πάντας, ἐν δὲ τῷ μεταξὺ καὶ τῶν υἱῶν Κορὲ καὶ τοῦ Ἀσὰφ καὶ Σολομῶνος καὶ Μωσέως Αἰθάμ τε καὶ Αἰμὰν καὶ πάλιν τοῦ Δαυὶδ εὑρίσκεσθαι ἀναμὶξ ἐν τῇ βίβλῳ κατατεταγμένους, οὐ καθ᾽ οὓς ἐλέχθησαν χρόνους, ἀλλὰ καθ᾽ οὓς εὕρηνται· ἔνθεν τε συμβῆναι τοὺς τοῖς χρόνοις ὑστέρους πρώτους εὑρεθέντας ἀναληφθῆναι προτέρους, καὶ τοὺς τοῖς χρόνοις προτέρους μετὰ ταῦτα εὑρημένους ἐν δευτέρᾳ καταταγῆναι χώρᾳ.
 
 
 Τὸ δ᾽ αὐτὸ εὕροις γεγενημένον καὶ ἐν τοῖς προφήταις.
 
 
 νηʹ.
 ὅτε ἀπέστειλεν Σαοὺλ τοῦ θανατῶσαι αὐτόν.
 
 
 
 λγʹ. ὅτε Δαυὶδ ἔρχεται εἰς Νομβᾶ πρὸς Ἀβιμέλεκ.
 
 
 νϛʹ.
 εἰς τὸ σπήλαιον
 
 τοῦ
 Ὀδολλάμ .
 
 
 ναʹ. τὸν Δαυὶδ διαβάλλει Δωήκ.
 
 
 ξβʹ. εἰς τὴν
 ἔρημον τῆς Ἰουδαίας 
 φεύγει Δαυίδ.
 
 
 νγʹ. οἱ Ζιφαῖοι διαβάλλουσιν τὸν Δαυὶδ ἐν τῷ σπηλαίῳ.
 
 
 νεʹ.
 οἱ ἀλλόφυλοι ἐν Γέθ .
 
 
 νθʹ. μετὰ τὸν θάνατον Σαούλ.
 
 
 νʹ. ὅτε
 ἦλθεν πρὸς αὐτὸν Νάθαν ὁ προφήτης .
 
 
 γʹ. ὅτε
 ἀπεδίδρασκεν ἀπὸ προσώπου Ἀβεσσαλὼμ τοῦ υἱοῦ αὐτοῦ .
 
 
 ζʹ.
 ὑπὲρ τῶν λόγων Χουσὶ υἱοῦ Ἰεμενεῖ .
 
 
 Ἡ ἱστορία τῶν ψαλμῶν ταύτην ἔχει τὴν ἀκολουθίαν, ἐνήλλακται δὲ τῷ τῆς εὑρέσεως χρόνῳ.

De diapsalmate 
 
 
 Ἔγραψαν τὸ διάψαλμα οἱ ἑρμηνεύσαντες τέσσαρες ἄρχοντες, οἳ ἐξελέγοντο ὑπὸ Δαυὶδ τοῦ βασιλέως ἐκ τῆς φυλῆς Λευί· Ἀσάφ, υἱὸς Κορὲ Αἰμάν, Αἰθάμ, Ἰδιθούμ· τούτοις ἀριθμὸς ᾠδῶν παρακολουθεῖ σπηʹ ἕκαστος ἔχων οβʹ. οὗτοι ἵσταντο ἐνώπιον τοῦ θυσιαστηρίου
 τοῦ ἁγιάσματος κυρίου αἰνοῦντες τὸν πάντων δεσπότην, ὃς μὲν κύμβαλοις, ὃς δὲ ψαλτηρίῳ, ὃς δὲ κιννύρᾳ, ὃς δὲ κερατίνῃ, ὃς δὲ κιθάρᾳ· ὧν μέσος ἵστατο Δαυὶδ αὐτὸς ἄρχων ἀρχόντων τῶν ᾠδῶν κρατῶν ἐπὶ χεῖρας τὸ ψαλτήριον. ἕκαστος δὲ πνεύματι ἁγίῳ
 κινούμενος ὕμνει τὸν θεόν, καὶ πάντες ἐπεφώνουν σὺν τῷ ψάλλοντι· ἀλληλούϊα. ὁπηνίκα δ᾽ ἄν πρὸς βραχὺ ἡ τοῦ ἁγίου πνεύματος ἀπέστη χάρις τῶν ὀργάνων λοιπὸν μὴ κινουμένων, τὸ τηνικαῦτα εἰκὸς καὶ τὸ διάψαλμα ἔγραφον, ἐν οἵῳ δ᾽ ἂν ψαλμῷ καὶ στίχῳ
 ἐντύγχανον.