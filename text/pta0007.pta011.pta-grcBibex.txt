De divisione psalterii apud Hebraeos 
 
 
 
 Εἰς πέντε βιβλία διαιροῦσιν Ἑβραῖοι τὴν τῶν ψαλμῶν βίβλον· ὧν τὸ μὲν πρῶτον ἀπὸ τοῦ
 μακάριος ἀνὴρ
 
 ἕως τῶν τελευταίων τοῦ τεσσαρακοστοῦ, τὸ δὲ δεύτερον ἀπὸ τοῦ
 ὃν τρόπον ἐπιποθεῖ ἡ ἔλαφος 
 ἕως τοῦ ἑβδομηκοστοῦ πρώτου, τὸ δὲ τρίτον ἀπὸ τοῦ
 ὡς ἀγαθὸς ὁ θεὸς τῷ Ἰσραήλ, τοῖς εὐθέσι τῇ καρδίᾳ
 
 ἕως τοῦ ὀγδοηκοστοῦ ὀγδόου, τὸ δὲ τέταρτον ἀπὸ τοῦ
 κύριε, καταφυγὴ ἐγενήθης
 
 ἕως τοῦ ἑκατοστοῦ πέμπτου, τὸ δὲ πέμπτον ἀπὸ τοῦ
 ἐξομολογεῖσθε τῷ κυρίῳ, ὅτι χρηστὸς
 
 ἕως τῶν ἐσχάτων.

De divisione psalmorum 
 
 Τῆς βίβλου τῶν ψαλμῶν ἥδε ἂν εἴη ἡ διαίρεσις, ὡς τὰ ἀκριβῆ τῶν ἀντιγράφων αὐτό τε τὸ ἑβραϊκὸν περιέχει· εἰσὶ τοίνυν οἱ μὲν πάντες ἕκατον πεντήκοντα καὶ εἷς. ἡ δὲ διαίρεσις αὐτῶν ἡ μὲν κατ᾽ αὐτὸ τὸ ἑβραϊκόν, ἵνα πρότερον δηλώσωμεν, ἔστιν ἥδε· 
 ἀνεπίγραφοι ιηʹ, ἐπιγεγραμμένοι ρλβʹ. 
 
 Τῶν δὲ ἐπιγεγραμμενῶν διαίρεσις ἥδε·
 
 τοῦ μὲν Δαυὶδ ογʹ.
 
 τῶν δὲ υἱῶν Κορὲ ιαʹ.
 
 τοῦ Ἀσὰφ ιβʹ.
 
 Αἰθὰμ τοῦ Ἰσραηλίτου αʹ.
 
 
 Σολομῶνος βʹ.
 
 Μωσέως αʹ.
 
 ὧν τὸ Ἀλληλούϊα ιεʹ.
 
 οἳ ἐπιγραφὰς μὲν ἔχουσιν, οὐ δηλοῦσι δέ, τίνος εἰσίν, ιζʹ.
 
 Ἡ δὲ κατὰ τὴν παραδοθεῖσαν ἔκδοσιν ἐκ τῶν ἑρμηνευσάντων τὴν ἐν ταῖς ἐκκλησίαις τῶν ψαλμῶν διαίρεσίς ἐστιν ἥδε·
 
 ἀνεπίγραφοι βʹ,
 
 
 αὐτῷ τῷ Δαυὶδ οθʹ,
 
 τοῦ δὲ Δαυὶδ ζʹ,
 
 τοῖς υἱοῖς Κορὲ ιαʹ,
 
 τῷ Ἀσὰφ ιβʹ,
 
 τῷ Μωϋσεῖ αʹ,
 
 εἰς Σολομῶν αʹ,
 
 τῷ πτωχῷ αʹ,
 
 τῷ Ἰσραηλίτῃ αʹ,
 
 Ἀλληλούϊα ιϛʹ,
 
 Ἀγγαίου καὶ Ζαχαρίου δʹ,
 
 
 τῶν ἀναβαθμῶν χωρὶς τῶν αὐτῷ ιβʹ,
 
 
 ἀναστάσεως αʹ,
 
 εἰς τὴν ἡμέραν τοῦ Σαββάτου αʹ,
 
 εἰς ἐξομολόγησιν αʹ,
 
 
 εἰς τὸ τέλος ἐν ὕμνοις ἰδίως αʹ.
 
 Τῶν δὲ καθ’ ἕκαστον ψαλμῶν ἡ κατὰ μέρος ἐκλογή ἐστιν ἥδε·
 
 Ἀνεπίγραφοι μὲν ὁ αʹ καὶ ὁ βʹ.
 
 Αὐτῷ δὲ
 τῷ Δαυίδ· 
 
 
 Αὐτοῦ δὲ
 τοῦ Δαυὶδ 
 οἵδε·
 
 
 προσευχῆς
 
 ὁ ιϛʹ.
 
 αὐτοῦ ἰδίως μόνον ὁ κεʹ, κζʹ, λϛʹ.
 
 
 πρὸ τοῦ χρισθῆναι
 
 ὁ κϛʹ.
 
 
 ὑπὲρ τῶν υἱῶν Ἰωναδὰβ καὶ τῶν πρώτων αἰχμαλωτισθέντων
 
 ὁ οʹ. 
 
 μονομαχήσαντι, ἰδιόγραφος
 
 ὁ ρναʹ. 
 
 Τοῖς
 
 δὲ
 υἱοῖς Κορὲ 
 οἵδε·
 
 
 εἰς σύνεσιν
 
 ὁ μαʹ, μγʹ.
 
 
 ὑπὲρ ἀλλοιωθησομένων, τοῦ ἀγαπητοῦ, εἰς σύνεσιν
 
 ὁ μδʹ.
 
 
 ὑπὲρ τῶν κρυφίων
 
 ὁ μεʹ, μϛʹ.
 
 
 Σαββάτου δευτέρας
 
 ὁ μζʹ.
 
 
 εἰς τὸ τέλος
 
 ὁ μηʹ, πδʹ.
 
 
 ὑπὲρ τῶν ληνῶν
 
 ὁ πγʹ.
 
 
 ψαλμὸς ᾠδῆς
 
 ὁ πϛʹ.
 
 
 ὑπέρ Μαελέθ, συνέσεως, Αἰμὰν τῷ Ἰσραηλίτῃ
 
 ὁ πζ´. 
 
 Τῷ 
 δὲ
 Ἀσὰφ 
 οἵδε·
 
 
 ψαλμοὶ
 
 αὐτῷ ἰδίως μόνον ὁ μθʹ, οϛʹ, οηʹ, παʹ.
 
 
 ἐκλειπόντων ὕμνων Δαυὶδ υἱοῦ Ἰεσσαὶ
 
 ὁ οβʹ.
 
 
 συνέσεως
 
 ὁ ογʹ, οζʹ. 
 
 μὴ διαφθείρῃς, ᾠδὴ
 
 ὁ οδʹ.
 
 
 πρὸς τὸν Ἀσσύριον
 
 ὁ οεʹ.
 
 
 ὑπὲρ τοῦ Ἀσσυρίου
 
 ὁ οθʹ.
 
 
 ὑπὲρ τῶν ληνῶν
 
 ὁ πʹ. 
 
 ᾠδὴ ψαλμοῦ
 
 ὁ πβʹ. 
 
 Τῷ Μωϋσεῖ προσευχὴ ἀνθρώπῳ τοῦ θεοῦ
 
 ὁ πθʹ.
 
 
 Εἰς Σολομῶν
 
 ὁ οαʹ.
 
 
 Προσευχὴ τῷ πτωχῷ, ὅταν ἀκηδιάσῃ καὶ ἐκχέῃ τὴν δέησιν
 
 ὁ ραʹ. 
 
 Συνέσεως Αἰθὰμ τῷ Ἰσραηλίτῃ
 
 ὁ πηʹ. 
 
 Ἀγγαίου καὶ Ζαχαρίου
 
 ὁ ρμεʹ, ρμϛʹ, ρμζʹ, ρμηʹ. 
 
 Ἀναβαθμῶν δὲ χωρὶς τῶν αὐτῷ αὐτῶν οἵδε·
 
 
 Ἀναστάσεως
 
 ὁ ξεʹ. 
 
 Εἰς τὴν ἡμέραν τοῦ Σαββάτου
 
 ὁ ϙαʹ. 
 
 Εἰς ἐξομολόγησιν ψαλμοῦ
 
 ὁ ϙθʹ.
 
 
 Εἰς τὸ τέλος, ἐν ὕμνοις, ψαλμοῦ
 
 ὁ ξϛʹ.
 
 
 Ὁμοῦ πάντες οἱ ψαλμοὶ ρναʹ.

De psalmis Moysis 
 
 
 Ἐγὼ μὲν ᾤμην ἕνα εἶναι ἐν τῇ Βίβλῳ τῶν ψαλμῶν Μωϋσέως, ὃς ἐπεγέγραπτο·
 προσευχὴ τοῦ Μωϋσῆ, ἀνθρώπου τοῦ θεοῦ.
 
 ὕστερον δὲ ἀνακοινούμενος περί τινων λογίων θεοῦ Ἰούλλῳ τῷ πατριάρχῃ καί τινι τῶν χρηματιζόντων παρὰ Ἰουδαίοις σοφῶν ἀκήκοα, ὅτι δι’ ὅλης τῆς Βίβλου τῶν ψαλμῶν μετὰ τὸν πρῶτον καὶ δεύτερον οἱ παρ’ Ἑβραίοις ἀνεπίγραφοι ἢ ἐπιγραφὴν μὲν ἔχοντες, οὐχὶ δὲ
 καὶ ὄνομα τοῦ γράψαντος, ἐκείνου εἰσίν, οὗ τὸ ὄνομα φέρεται ἐν τῷ πρὸ τούτων ἐπιγραφὴν ἔχοντι ψαλμῷ.
 
 
 Καὶ περὶ τούτων λέγων πρότερον μὲν ἔφασκεν, ὅτι τρισκαίδεκά εἰσιν οἱ τοῦ Μωϋσέως. ὡς δὲ ἐξ ὧν ἀκήκοα καὶ αὐτὸς ἐφίστην, ἀνέφερον ἐπ’ αὐτόν, ὡς εἶεν ἕνδεκα. εἶτα πυθόμενος τοῦ παρόντος δοκοῦντος σοφοῦ ἐμάνθανεν, ὅτι εἶεν ἕνδεκα· πρῶτον τὸν ὀγδοηκοστὸν
 ἔνατον, οὗ ἡ ἀρχή·
 κύριε, καταφυγὴ ἐγενήθης ἡμῖν ἐν γενεᾷ καὶ γενεᾷ,
 
 καὶ τὸν ἑξῆς παρ’ ἡμῖν ὡς ἐνενηκοστὸν φερόμενον, οὗ ἡ ἀρχή·
 ὁ κατοικῶν ἐν βοηθείᾳ τοῦ ὑψίστου,
 
 ὃν καὶ αὐτὸν ἔλεγεν εἶναι Μωϋσέως. ἀλλὰ καὶ τὸν ἔχοντα μὲν ἐπιγραφήν, οὐ μετ’ ὀνόματος δὲ τοῦ γράψαντος αὐτόν – λέγω δὲ τὸν ἐνενηκοστὸν πρῶτον οὕτως ἐπιγεγραμμένον·
 ψαλμὸς ᾠδῆς εἰς τὴν ἡμέραν τοῦ σαββάτου
 
 – ἔλεγεν εἶναι Μωϋσέως, οὗ ἡ ἀρχή·
 ἀγαθὸν τὸ ἐξομολογεῖσθαι τῷ κυρίῳ καὶ ψάλλειν τῷ ὀνόματί σου, ὕψιστε.
 
 ἀνεπίγραφος δὲ ἦν καὶ ὁ ὡς ἐνενηκοστὸς δεύτερος φερόμενος, οὗ ἡ ἀρχή·
 ὁ κύριος ἐβασίλευσεν, εὐπρέπειαν ἐνεδύσατο,
 
 ὃν καὶ αὐτὸν ἔλεγεν εἶναι Μωϋσέως, ὁμοίως δὲ καὶ τὸν ἐνενηκοστὸν τρίτον, οὗ ἡ ἀρχή·
 θεὸς ἐκδικήσεων κύριος , καὶ τὸν ἐνενηκοστὸν τέταρτον, οὗ ἡ ἀρχή·
 δεῦτε, ἀγαλλιασώμεθα τῷ κυρίῳ , καὶ τὸν ἐνενηκοστὸν πέμπτον, οὗ ἡ ἀρχή·
 ᾄσατε τῷ κυρίῳ ᾆσμα καινόν, ᾄσατε τῷ κυρίῳ, πᾶσα ἡ γῆ , καὶ τὸν ἐνενηκοστὸν ἕκτον, οὗ ἡ ἀρχή·
 ὁ κύριος ἐβασίλευσεν, ἀγαλλιάσεται ἡ γῆ , καὶ τὸν ἐνενηκοστὸν ἕβδομον, ὃς ἐπεγέγραπτο μόνον
 ψαλμός · τὸ γὰρ
 τῷ Δαυίδ , ὡς ἔχει ἔν τισιν ἀντιγράφοις, οὔτε ἐν τῷ ἑβραϊκῷ ἦν οὔτε ἐν ταῖς λοιπαῖς ἐκδόσεσιν. ἡ δὲ ἀρχὴ αὐτοῦ ἦν·
 ᾄσατε τῷ κυρίῳ ᾆσμα καινόν, ὅτι θαυμαστὰ ἐποίησεν . καὶ τὸν ἐνενηκοστὸν ὄγδοον ἔλεγεν τοῦ αὐτοῦ εἶναι, οὗ ἡ ἀρχή· 
 ὁ κύριος ἐβασίλευσεν, ὀργιζέσθωσαν λαοί , καὶ τὸν ἐνενηκοστὸν ἔνατον, ὃς ἐπεγέγραπτο·
 ψαλμὸς εἰς ἐξομολόγησιν , οὗ ἡ ἀρχή·
 ἀλαλάξατε τῷ κυρίῳ, πᾶσα ἡ γῆ . μετὰ δὲ τούτους τοὺς ἕνδεκα ἐπεγέγραπτο καὶ ἐν τῷ ἑβραϊκῷ καὶ παρὰ πᾶσιν
 τῷ Δαυὶδ ψαλμὸς
 
 καὶ ἦν ὁ ἑκατοστὸς οὐκέτι Μωϋσέως.
 
 
 Τούτων εἰρημένων εἰς τοὺς ψαλμούς, οἳ ὑπὸ Ἑβραίων ἀναφέρονται εἰς Μωϋσέα, ἀνθυποφορὰν ὑπειδόμενος ὁ Ἰουδαῖος ἔθηκεν αὐτὴν καὶ τὴν φαινομένην αὐτῷ λύσιν αὐτῆς. ἑώρα γάρ, ὅτι ἀντεῖπεν ἄν τις περὶ τοῦ μὴ εἶναι τὸν ἕνα τῶν ἕνδεκα ψαλμῶν, τὸν ἐνενηκοστὸν
 ὄγδοον, Μωϋσέως ἐκ τοῦ·
 ὑψοῦτε κύριον, τὸν θεὸν ἡμῶν, καὶ προσκυνεῖτε τῷ ὑποποδίῳ τῶν ποδῶν αὐτοῦ, ὅτι ἅγιός ἐστιν. Μωϋσῆς καὶ Ἀαρὼν ἐν τοῖς ἱερεῦσιν αὐτοῦ καὶ Σαμουὴλ ἐν τοῖς ἐπικαλουμένοις τὸ ὄνομα αὐτοῦ ἐπεκαλοῦντο τὸν κύριον, καὶ αὐτὸς εἰσήκουσεν αὐτῶν. ἐν στύλῳ
 νεφέλης ἐλάλει πρὸς αὐτούς .
 καὶ ὁ ἀντιλέγων εἶπεν ἄν· πῶς τὸ ὄνομα τοῦ Σαμουὴλ γενομένου πλείοσιν ὕστερον γενεαῖς Μωϋσῆς ἔθηκεν ἐν τῷ ἑαυτοῦ ψαλμῷ; ἔλεγεν οὖν πρὸς τοῦτο, ὅτι οὐδὲν θαυμαστὸν προπεφητεῦσθαι ὑπὸ Μωϋσέως τὸ ὄνομα Σαμουήλ, ἀνδρὸς ἱεροῦ καὶ συναριθμηθέντος ὑπὸ
 Ἱερεμίου τῷ Μωϋσῇ ἐν τῷ·
 οὐδ’ ἂν στῇ Μωϋσῆς καὶ Σαμουήλ , ὁπότε καὶ ἐν ταῖς Βασιλείαις Ἰωσίας προεφητεύθη ἐσόμενος ὑπὸ τοῦ εἰπόντος προφήτου·
 θυσιαστήριον, θυσιαστήριον, τάδε λέγει κύριος· ἰδοὺ υἱὸς τίκτεται τῷ Δαυίδ, Ἰωσίας ὄνομα αὐτῷ , καὶ τὰ ἑξῆς.

Γνῶσις τοῦ διαψάλματος 
 
 
 Πολλάκις ζητήσας τὴν αἰτίαν τοῦ ἐπιγράφεσθαι μεταξύ τινων ψαλμῶν
 διάψαλμα , ὕστερον παρατηρήσας ἐν τῷ ἑβραϊκῷ καὶ συνεξετάσας αὐτῷ τὸ ἑλληνικὸν εὗρον, ὅτι ὅπου τὸ ἑβραϊστὶ σέλ, ἑλληνιστὶ δὲ
 ἀεὶ 
 ἤ τι τούτῳ ἰσοδυναμοῦν, ἐκεῖ οἱ Ἑβδομήκοντα καὶ Θεοδοτίων καὶ Σύμμαχος ἔταξαν τὸ
 διάψαλμα .
 
 
 Οὐ χεῖρον δὲ παραδείγμασι τὸ λεγόμενον βεβαιῶσαι· οἷον ἐν τῷ ἑβδομηκοστῷ τετάρτῳ ψαλμῷ, οὗ ἡ ἀρχή·
 ἐξομολογησόμεθά σοι, ὁ θεὸς, ἐξομολογησόμεθά σοι καὶ ἐπικαλεσόμεθα τὸ ὄνομά σου , μετὰ τό·
 ἐγὼ ἐστερέωσα τοὺς στύλους αὐτῆς,
 
 παρὰ τοῖς ἑβδομήκοντα καὶ Θεοδοτίωνι καὶ Συμμάχῳ ἐστὶ
 διάψαλμα , ἀντὶ δὲ τούτου παρὰ μὲν Ἀκύλᾳ·
 ἐγὼ ἐσταθμισάμην τοὺς στύλους αὐτῆς. ἀεί, 
 ἐν δὲ τῇ πέμπτῃ·
 ἐγώ εἰμι <ὃς> ἡτοίμασα τοὺς στύλους αὐτῆς. ἀεί,
 
 ἐν δὲ τῇ ἕκτῃ·
 ἐγὼ ἐστερέωσα τοὺς στύλους αὐτῆς. διαπαντός . ἔκειτο δὲ ἐν τῷ ἑβραϊκῷ μετὰ τὸ
 ἀμουδᾶ , ὅ ἐστι
 στύλους αὐτῆς , τὸ
 σέλ .
 
 
 Πάλιν τε αὖ ἐν τῷ ἑβδομηκοστῷ πέμπτῳ, οὗ ἡ ἀρχή·
 γνωστὸς ἐν τῇ Ἰουδαίᾳ ὁ θεός , εὕρομεν παρὰ τοῖς Ἑβδομήκοντα καὶ Θεοδοτίωνι μετὰ τό·
 ὅπλον καὶ ῥομφαίαν καὶ πόλεμον ,
 διάψαλμα, 
 παρὰ δὲ Συμμάχῳ μετὰ τό·
 ἀσπίδα καὶ μάχαιραν καὶ πόλεμον, 
 ὁμοίως
 διάψαλμα,
 
 ἀντὶ δὲ τούτου παρὰ μὲν Ἀκύλᾳ μετὰ τό·
 θυρεὸν καὶ πόλεμον καὶ μάχαιραν,
 
 τὸ
 ἀεί, 
 ἐν δὲ τῇ πέμπτῃ μετὰ τό·
 ὅπλον καὶ ῥομφαίαν καὶ πόλεμον, 
 τὸ
 ἀεί, 
 ἐν δὲ τῇ ἕκτῃ μετὰ τό·
 ὅπλον καὶ ῥομφαίαν καὶ πόλεμον, 
 τὸ
 εἰς τέλος . ἦν δὲ πάλιν ἐν τῷ ἑβραϊκῷ μετὰ τὸ
 οὐμάλαμα , ὅ ἐστι
 καὶ πόλεμον , τὸ
 σέλ .
 
 
 Καὶ ἔτι ἐν τῷ αὐτῷ ψαλμῷ μετὰ τό·
 τοῦ σῶσαι πάντας τοὺς πραεῖς τῆς γῆς ,
 διάψαλμα , παρὰ δὲ Συμμάχῳ ὁμοίως
 διάψαλμα , παρὰ δὲ τῷ Ἀκύλᾳ μετὰ τό·
 σῶσαι πάντας τοὺς πραεῖς τῆς γῆς, 
 τὸ
 ἀεί , οὕτω δὲ καὶ ἐν τῇ πέμπτῃ μετὰ τό·
 τοῦ σῶσαι πάντας τοὺς πραεῖς τῆς γῆς , τὸ
 ἀεί , ἐν δὲ τῇ ἕκτῃ μετὰ τό·
 τοῦ σῶσαι πάντας τοὺς πραεῖς τῆς γῆς , τὸ
 εἰς τέλος , καὶ ἐν τῷ ἑβραϊκῷ ἦν μετὰ τὸ 
 ἀνίη ἄρς , ὅ ἐστι
 πραεῖς τῆς γῆς , τὸ
 σέλ .
 
 
 Καὶ οὕτως ἀδιάπτωτον εὑρόντες τὴν τοιαύτην παρατήρησιν ταῦτα ἐσημειωσάμεθα. πότερον δὲ μουσικοῦ τινος μέλους ἢ ῥυθμοῦ γινομένης ἐναλλαγῆς ἔγραψαν τὸ διάψαλμα οἱ ἑρμηνεύσαντες ἢ ἄλλως κινηθέντες, καὶ σὺ ἐπιστήσεις.

Definitiones 
 
 
 
 Διὰ τοὺς ἐπιγεγραμμένους ψαλμοὺς
 εἰς τὸ τέλος 
 ἐπελεξάμεθα τοὺς ὅρους αὐτοῦ ἐκ μὲν τῶν τοῦ Ἀριστοτέλους οὕτως ἔχοντας· τέλος ἐστίν, 
 οὗ ἕνεκεν τὰ ἄλλα, αὐτὸ δὲ μηδενὸς ἕνεκεν , ἢ οὕτως·
 οὗ ἕνεκεν τὰ ἄλλα, αὐτὸ δὲ αὑτοῦ ἕνεκα · ἢ οὕτως·
 δι’ ὃ τὰ ἄλλα τις πράττει, αὐτὸ δὲ διὰ μηδὲν ἄλλο .
 
 
 Ἐκ δὲ τῶν Ἡροφίλου
 Περὶ στωϊκῆς ὀνομάτων χρήσεως 
 οὕτως·
 τέλος δ᾽ εἶναι λέγουσι κατηγόρημα, οὗ ἕνεκεν τὰ λοιπὰ πράττομεν, αὐτὸ δὲ οὐδενὸς ἕνεκα, τὸ δὲ συζυγοῦν τούτῳ καθάπερ ἡ εὐδαιμονία τῷ εὐδαιμονεῖν σκοπόν, ὃ δὴ ἔσχατόν ἐστι τῶν αἱρετῶν .
 
 
 Εἰ δὲ καὶ οἱ περὶ θεοῦ ὅροι καὶ ὅσα σημαίνεται ἐκ τῆς θεὸς προσηγορίας χρήσιμόν τι ἡμῖν παρέξουσιν ἐκλεξαμένοις ἀπ᾽ αὐτῶν τοὺς διαφέροντας τῇ γραφῇ, καὶ αὐτὸς ἐπιστήσεις.
 
 
 Φησὶν οὖν ὁ αὐτὸς Ἡρόφιλος·
 θεὸν γενικώτατα μὲν λέγουσι ζῷον ἀθάνατον, λογικόν, καθ᾽ ὃ πᾶσα λογικὴ ψυχὴ θεός ἐστιν, ἄλλως δὲ ζῷον ἀθάνατον, λογικόν, καθ’ αὑτὸ ὄν, ὡς τὰς ἐν ἡμῖν περιεχομένας ψυχὰς μὴ εἶναι θεούς, ἀπαλλαγείσας δὲ τῶν σωμάτων ἔσεσθαι.
 
 
 
 Κατ’ ἄλλον δὲ τρόπον λέγεσθαι θεὸν ζῷον ἀθάνατον, λογικόν, σπουδαῖον, ὥστε πᾶσαν ἀστεῖαν ψυχὴν θεὸν ὑπάρχειν, κἂν ἐν ἀνθρώπῳ περιέχηται, ἄλλως δὲ λέγεσθαι θεὸν τὸ καθ’ αὑτὸ ὄν, ζῷον ἀθάνατον, σπουδαῖον, ὡς τὰς ἐν ἀνθρώποις σοφοῖς περιεχομένας
 ψυχὰς μὴ ὑπάρχειν θεούς. 
 
 
 Καὶ ἔτι ἄλλως λέγουσι θεὸν ζῷον ἀθάνατον, σπουδαῖον, ἔχον τινὰ ἐπιστασίαν ἐν τῷ κόσμῳ κατὰ τὴν διοίκησιν, ὃν τρόπον ὁ ἥλιος καὶ ἡ σελήνη, ἄλλως δὲ λέγουσι θεὸν τὸ πρῶτον διοικητικὸν τοῦ κόσμου .
 
 
 Ἐπὶ πᾶσι δὲ θεὸν λέγουσι ζῷον ἄφθαρτον καὶ ἀγένητον καὶ πρῶτον βασιλέα, ἣν ἔχει χώραν ὁ σύμπας κόσμος.

Περὶ τῆς πέμπτης καὶ ἕκτης ἐκδόσεως 
 
 
 Πέμπτη ἔκδοσις, ἣν εὗρον ἐν Νικοπόλει τῇ πρὸς Ἀκτίοις. τὰ δὲ παρακείμενα αὐτῇ ἐστίν, ὅσα ἐναλλάσσει παρ᾽ αὐτήν.
 
 
 Ἕκτη ἔκδοσις εὑρεθεῖσα μετὰ καὶ ἄλλων βιβλίων ἑβραϊκῶν καὶ ἑλληνικῶν ἔν τινι πίθῳ περὶ τὴν Ἱεριχὼ ἐν χρόνοις τῆς βασιλείας Ἀντωνίου τοῦ υἱοῦ Σευήρου.
 
 
 Ὁ τὴν πέμπτην ἔκδοσιν ἑρμηνεύσας ἐπιγράψας τὸν δέκατον ἀπὸ τοῦ ἐνάτου, διελὼν αὐτὸν εἰς δύο πρόεισι κατὰ τὴν τοῦ ἑνὸς προσθήκην μέχρι τοῦ ἑξηκοστοῦ ἐνάτου. εἶτα συνάψας τῷ ἑξηκοστῷ ἐνάτῳ τὸν ἑβδομηκοστόν ὁμοίως τοῖς παρ᾽ ἡμῖν ἀντιγράφοις τοὺς
 ἀριθμοὺς τίθησι μέχρι τοῦ ἑκατοστοῦ τρίτου καὶ δεκάτου. ἔνθα πάλιν συνάψας τινὰς καὶ διελὼν αὖθις ἑτέρους τοὺς πάντας εἰς ἑκατὸν τεσσαράκοντα ὀκτὼ περιγράφει.