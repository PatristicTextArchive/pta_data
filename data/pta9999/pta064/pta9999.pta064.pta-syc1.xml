<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title xml:lang="syc">ܐܘܢܓܠܝܘܢ ܩܕܝܫܐ ܟܪܘܙܘܬܐ ܕܡܪܩܘܣ</title>
            <author>
               <persName key="pta9999">The Peshitta New
                    Testament</persName>
            </author>
            <respStmt>
               <orgName role="sponsor">University of Oxford</orgName>
               <orgName role="sponsor">Brigham Young University</orgName>
               <orgName role="sponsor">Vanderbilt University</orgName>
               <orgName role="sponsor">Initiative for Digital Humanities, Media, and Culture at Texas A&amp;M
                    University</orgName>
               <persName role="principal">Kristian S. Heal</persName>
               <persName role="principal">David G.K. Taylor</persName>
               <persName role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</persName>
               <persName role="editor" ref="http://syriaca.org/person.xml#abutts">Aaron Butts, The
                    Catholic University of America</persName>
               <persName role="editor" ref="http://syriaca.org/person.xml#kheal">Kristian S. Heal,
                    Brigham Young University</persName>
               <persName role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</persName>
               <persName role="editor" ref="http://syriaca.org/person.xml#dmichelson">David A.
                    Michelson, Vanderbilt University</persName>
               <persName role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</persName>
               <persName role="editor" ref="http://syriaca.org/person.xml#jwalters">James E. Walters,
                    Rochester College</persName>
               <resp>original digitization under a Creative Commons Attribution 4.0 International License as found in https://syriaccorpus.org, distributed by Jean and Alexander Heard Library System, Vanderbilt University, Nashville, Tennessee. Downloaded on 2024-04-08.</resp>
            </respStmt>
            <respStmt>
               <persName ref="http://syriaca.org/person.xml#jwalters">James E. Walters</persName>
               <resp>TEI-XML endocing.</resp>
            </respStmt>
            <respStmt>
               <persName ref="https://orcid.org/0000-0001-5382-6322" xml:id="AvS">Annette von Stockhausen</persName>
               <resp>Conversion to CTS-compliant PTA TEI.</resp>
            </respStmt>
            <respStmt>
               <persName ref="http://syriaca.org/person.xml#gkiraz">George Kiraz</persName>
               <resp>Transcription of Syriac text.</resp>
            </respStmt>
         </titleStmt>
         <publicationStmt>
            <authority>Digital Syriac Corpus</authority>
            <distributor>Patristic Text Archive</distributor>
            <availability>
               <licence target="https://creativecommons.org/licenses/by/4.0/">Available under a Creative Commons Attribution ShareAlike 4.0 International License (The TEI XML edition is copyrighted by James E. Walters).</licence>
            </availability>
            <date>2024</date>
            <idno type="PTA">pta9999.pta064</idno>
            <idno type="DSC">https://syriaccorpus.org/119</idno>
            <idno type="TLG"><!--TLG-ID--></idno>
            <idno type="CPG"><!--CPG-ID--></idno>
            <idno type="BHG"><!--BHG-ID--></idno>
            <idno type="Pinakes-Oeuvre"><!--Pinnakes-Oeuvre ID--></idno>
         </publicationStmt>
         <sourceDesc xml:id="sourceDesc1">
            <listBibl>
               <biblStruct>
                  <monogr>
                     <editor>
                        <forename>G. H.</forename>
                        <surname>Gwilliam</surname>
                     </editor>
                     <editor>
                        <forename>J.</forename>
                        <surname>Pinkerton</surname>
                     </editor>
                     <editor>
                        <forename>John</forename>
                        <surname>Gwynn</surname>
                     </editor>
                     <title level="m">The New Testament in Syriac [<foreign xml:lang="syr">ܕܝܬܝܩܐ ܚܕܬܐ ܕܡܪܢ ܝܫܘܥ
                            ܡܫܝܚܐ</foreign>]</title>
                     <idno type="URI">http://syriaca.org/bibl/2491</idno>
                     <idno type="zotero">1049</idno>
                     <idno type="URI">http://zotero.org/groups/392292/items/N4KFR4M9</idno>
                     <ref target="https://archive.org/details/newtestamentinsy00lond"/>
                     <imprint>
                        <pubPlace>London</pubPlace>
                        <publisher>British and Foreign Bible Society</publisher>
                        <date>1905</date>
                     </imprint>
                  </monogr>
               </biblStruct>
            </listBibl>
         </sourceDesc>
      </fileDesc>
      <encodingDesc>
         <refsDecl n="CTS">
            <cRefPattern n="verse"
                         matchPattern="(.+).(.+)"
                         replacementPattern="#xpath(/tei:TEI/tei:text/tei:body/tei:div[@type='edition']/tei:div[@n='$1']/tei:div[@n='$2'])"/>
            <cRefPattern n="chapter"
                         matchPattern="(.+)"
                         replacementPattern="#xpath(/tei:TEI/tei:text/tei:body/tei:div[@type='edition']/tei:div[@n='$1'])"/>
         </refsDecl>
         <refsDecl xml:id="biblical">
            <cRefPattern matchPattern="(.+):(.+):([0-9]+):([0-9]+)[\-\.]*[0-9]*"
                         replacementPattern="https://www.bibelwissenschaft.de/bibelstelle/$2$3,$4/$1">
               <p>For references to the Septuagint LXX is used as abbreviation, for references to the New Testament NA is used as abbreviation for the version, for references to the Vulgata Vg is used as abbrevation, for references to the Peshitta PES is used as abbrevation, for references to the Hexapla Hexapla is used as abbreviation.</p>
               <p>Noted are references to a biblical book, chapter, verse, sc. LXX:Gn:1:1; also possible: LXX:Gn:1:1-3 for a sequence of verses or LXX:Gn:1:1.3 for two verses not following each other.</p>
               <p>The following abbreviations are used: Gn, Ex, Lv, Num, Dt, Jos, Judg, Rt, 1Sa, 2Sa, 1Ko, 2Ko, 1Chr, 2Chr, 3Esr, Esr, Est, Jdt, Tob, 1Mak, 2Mak, 3Mak, 4Mak, Ps, Oden, Prov, Eccl, Song, Job, Wis, Sir, PsSal, Hos, Am, Mi, Joel, Ob, Jon, Nah, Hab, Zeph, Hag, Sach, Mal, Is, Jr, Bar, Lam, EpistJer, Hes, Sus, Dn, Bel; Mt, Mk, Lk, Jn, Act, Rom, 1Cor, 2Cor, Gal, Eph, Phil, Col, 1Th, 2Th, 1Tim, 2Tim, Tt, Phm, Heb, Jak, 1P, 2P, 1Jn, 2Jn, 3Jn, Jud, Rev.</p>
            </cRefPattern>
            <cRefPattern matchPattern="(.+):(.+):([0-9]+)[\-\.]*[0-9]*"
                         replacementPattern="https://www.bibelwissenschaft.de/bibelstelle/$2$3/$1">
               <p>Noted are references to a biblical book and chapter, sc. LXX:Gn:1; also possible: LXX:Gn:1-3 for a sequence of chapters or LXX:Gn:1.3 for two chapters not following each other.</p>
            </cRefPattern>
            <cRefPattern matchPattern="(.+):(.+)"
                         replacementPattern="https://www.bibelwissenschaft.de/bibelstelle/$2/$1">
               <p>Noted are references to a biblical book, sc. LXX:Gn.</p>
            </cRefPattern>
         </refsDecl>
         <refsDecl xml:id="pta">
            <cRefPattern matchPattern="(.+)" replacementPattern="https://pta.bbaw.de/text/$1">
               <p>References to PTA-CTS-URNs</p>
            </cRefPattern>
         </refsDecl>
         <refsDecl xml:id="perseus">
            <cRefPattern matchPattern="(.+)"
                         replacementPattern="https://scaife.perseus.org/reader/$1">
               <p>References to Perseus-CTS-URNs</p>
            </cRefPattern>
         </refsDecl>
         <editorialDecl>
            <interpretation>
               <p>
        This file is encoded according to the guidelines of the Patristic Text Archive (PTA). See <ref target="https://pta.bbaw.de/project/encoding-guidelines">https://pta.bbaw.de/project/encoding-guidelines</ref> and <ref target="https://doi.org/10.5281/zenodo.3737666">https://doi.org/10.5281/zenodo.3737666</ref>.
    </p>
               <p xml:id="biblical-quotations" ana="not-annotated not-identified">
        Biblical quotations are not annotated and not referenced. References follow the scheme declared <ref target="#biblical">above</ref>.
    </p>
               <p xml:id="other-references" ana="not-annotated not-identified">
        Other references are not annotated and not referenced. References to texts in the PTA follow the scheme declared <ref target="#pta">above (pta)</ref>, references to texts available in the <ref target="https://scaife.perseus.org/">Perseus Digital Library</ref> follow the scheme declared <ref target="#perseus">above (perseus)</ref>. If the referenced text is not available in either repository, the reference for the referenced text is given in the attribute @source in the form “Authorabbrev_Workabbrev_Location”; ancient Greek authors should be referenced according to the lists of H. G. Liddell/R. Scott/H. S. Jones, A Greek - English Lexicon, Oxford 1968 (9th edition) and G. W. H. Lampe, A Patristic Greek Lexicon, Oxford 1987 (3rd edition), for Latin ones the abbreviations of the Thesaurus Linguae Latinae (cf. Index librorum scriptorum inscriptionum ex quibus exempla afferuntur) should be used, with dots in the abbreviations deleted without replacement.
    </p>
               <p xml:id="persons" ana="not-annotated not-identified">
        Persons are not annotated and not referenced with IDs according to the <ref target="https://github.com/PatristicTextArchive/tipnr_data">TIPNR - Tyndale Individualised Proper Names with all References</ref> list for biblical persons and IDs of <ref target="https://github.com/PatristicTextArchive/pta_metadata/blob/main/pta_persons.json">PTA persons index</ref> for all other persons.
    </p>
               <p xml:id="groups" ana="not-annotated not-identified">
        Groups of persons and organisations are not annotated and not referenced with IDs according to the IDs of <ref target="https://github.com/PatristicTextArchive/pta_metadata/blob/main/pta_groups.json">PTA groups index</ref> for all other groups.
    </p>
               <p xml:id="places" ana="not-annotated not-identified">
        Places are not annotated and not referenced with <ref target="https://pleiades.stoa.org/">Pleiades Gazetteer</ref> IDs.
    </p>
            </interpretation>
            <normalization>
               <p><!--Usage of capitalisation, ν-ephelkystikon, σ: οὕτως, Iota subscriptum/adscriptum, Trema, Enclitics, apostroph/elisions, number signs, splitting of words, nomina sacra, ...--></p>
            </normalization>
            <punctuation>
               <p><!--Usage (and/or normalisation) of full stop, comma, semicolon, question mark, dash and parenthesis--></p>
            </punctuation>
         </editorialDecl>
         <classDecl>
            <taxonomy xml:id="comphistsem">
               <bibl>
        Text Type Classification by <ref target="https://www.comphistsem.org/46.html">"Computational Historical Semantics</ref>
               </bibl>
            </taxonomy>
            <taxonomy xml:id="editionstatus">
               <bibl>
        Patristic Text Archive Status of edition
    </bibl>
               <category xml:id="critical-edition">
                  <catDesc>
        Critical edition in which the text-critical variants have been encoded.
        </catDesc>
               </category>
               <category xml:id="critical-edition-no-app">
                  <catDesc>
        Critical edition in which the text-critical variants have not been encoded, e.g. because it is a retro-digitisation of a printed critical edition and for copyright reasons the apparatus cannot be included in the retro-digitisation.
        </catDesc>
               </category>
               <category xml:id="critical-edition-outdated">
                  <catDesc>
            Edition which notes text-critical variants, but does not, for example, comprehensively include the manuscripts.
        </catDesc>
               </category>
               <category xml:id="pre-critical-edition">
                  <catDesc>
            Pre-modern editions (e.g. editions in the Patrologia Graeca or Latina)
        </catDesc>
               </category>
            </taxonomy>
            <taxonomy xml:id="annotationstatus">
               <bibl>
        Patristic Text Archive Status of annotation
    </bibl>
               <category xml:id="fully-annotated">
                  <catDesc>
        All instances of a phenomenon (e.g. biblical quotations, persons, places) are encoded with the respective element.
        </catDesc>
               </category>
               <category xml:id="partially-annotated">
                  <catDesc>
        Some instances of a phenomenon (e.g. biblical quotations, persons, places) are encoded with the respective element.
        </catDesc>
               </category>
               <category xml:id="not-annotated">
                  <catDesc>
        No instances of a phenomenon (e.g. biblical quotations, persons, places) are encoded with the respective element.
        </catDesc>
               </category>
               <category xml:id="fully-identified">
                  <catDesc>
        All encoded instances of a phenomenon (e.g. biblical quotations, persons, places) are identified with the respective norm data.
        </catDesc>
               </category>
               <category xml:id="partially-identified">
                  <catDesc>
        Some encoded instances of a phenomenon (e.g. biblical quotations, persons, places) are identified with the respective norm data
        </catDesc>
               </category>
               <category xml:id="not-identified">
                  <catDesc>
        No encoded instances of a phenomenon (e.g. biblical quotations, persons, places) are identified with the respective norm data.
        </catDesc>
               </category>
            </taxonomy>
         </classDecl>
         <schemaRef key="v3"
                    url="https://raw.githubusercontent.com/PatristicTextArchive/Schema/master/tei-pta.rng"/>
      </encodingDesc>
      <profileDesc>
         <creation>
            <date notBefore="0350" notAfter="0450">Translated from Greek into Syriac in late 4th/early 5th century</date>
            <placeName ref="http://pleiades.stoa.org/places/"><!--Correct place needs to be filled in and referenced.--></placeName>
         </creation>
         <textClass>
            <keywords scheme="#comphistsem">
               <term>Biblical</term>
            </keywords>
            <keywords scheme="#editionstatus">
               <term>critical-edition-outdated</term>
            </keywords>
         </textClass>
      </profileDesc>
      <revisionDesc status="draft">
         <change when="2023-05-22" who="#AvS">
          Updated file to comply with version 3.0 of <ref target="https://github.com/PatristicTextArchive/Schema">TEI-PTA-Schema</ref>
         </change>
         <change when="2024-04-08" who="#AvS">Converted to PTA encoding guidelines</change>
         <change when="2018-05-01" who="http://syriaca.org/person.xml#jwalters">Edited source information, status, and type of text</change>
         <change when="2017-07-05" who="http://syriaca.org/person.xml#jwalters">Edited text
                structure</change>
         <change when="2017-04-24" who="http://syriaca.org/person.xml#jwalters">Created:
                file</change>
      </revisionDesc>
   </teiHeader>
   <text>
      <body>
         <div type="edition"
              xml:lang="syc"
              n="urn:cts:pta:pta9999.pta064.pta-syc1">
            <head>
               <title>ܐܘܢܓܠܝܘܢ ܩܕܝܫܐ ܟܪܘܙܘܬܐ ܕܡܪܩܘܣ</title>
            </head>
            <div type="textpart" subtype="chapter" n="1">
               <milestone unit="SyrChapter" n="1"/>
               <div type="textpart" subtype="verse" n="1">
                  <p>ܪܺܫܳܐ ܕ݁ܶܐܘܰܢܓ݁ܶܠܺܝܳܘܢ ܕ݁ܝܶܫܽܘܥ ܡܫܺܝܚܳܐ ܆ ܒ݁ܪܶܗ ܕ݁ܰܐܠܳܗܳܐ
                    ܀܀</p>
               </div>
               <div type="textpart" subtype="verse" n="2">
                  <p>ܐܰܝܟ݂ ܕ݁ܰܟ݂ܬ݂ܺܝܒ݂ ܒ݁ܶܐܫܰܥܝܳܐ ܢܒ݂ܺܝܳܐ . ܗܳܐ ܡܫܰܕ݁ܰܪ ܐ̱ܢܳܐ
                    ܡܰܠܰܐܟ݂ܝ ܁ ܩܕ݂ܳܡ ܦ݁ܰܪܨܽܘܦ݁ܳܟ݂ ܂ ܕ݁ܢܰܬ݂ܩܶܢ ܐܽܘܪܚܳܟ݂ ܀</p>
               </div>
               <div type="textpart" subtype="verse" n="3">
                  <p>ܩܳܠܳܐ ܕ݁ܩܳܪܶܐ ܒ݁ܡܰܕ݂ܒ݁ܪܳܐ . ܛܰܝܶܒ݂ܘ ܐܽܘܪܚܶܗ ܕ݁ܡܳܪܝܳܐ ܂
                    ܘܰܐܫܘܰܘ ܫܒ݂ܺܝܠܰܘܗ̱ܝ̈ ܀</p>
               </div>
               <div type="textpart" subtype="verse" n="4">
                  <p>ܗܘܳܐ ܝܽܘܚܰܢܳܢ ܒ݁ܡܰܕ݂ܒ݁ܪܳܐ ܆ ܡܰܥܡܶܕ݂ ܘܡܰܟ݂ܪܶܙ ܡܰܥܡܽܘܕ݂ܺܝܬ݂ܳܐ
                    ܕ݁ܰܬ݂ܝܳܒ݂ܽܘܬ݂ܳܐ ܂ ܠܫܽܘܒ݂ܩܳܢܳܐ ܕ݁ܰܚܛܳܗܶܐ̈ ܀</p>
               </div>
               <div type="textpart" subtype="verse" n="5">
                  <p>ܘܢܳܦ݂ܩܳܐ ܗ̱ܘܳܬ݂ ܠܘܳܬ݂ܶܗ ܟ݁ܽܠܳܗ ܟ݁ܳܘܪ ܕ݁ܺܝܗܽܘܕ݂ ܆ ܘܟ݂ܽܠܗܽܘܢ
                    ܒ݁ܢܰܝ̈ ܐܽܘܪܺܫܠܶܡ . ܘܡܰܥܡܶܕ݂ ܗ̱ܘܳܐ ܠܗܽܘܢ ܒ݁ܝܽܘܪܕ݁ܢܳܢ ܆ ܟ݁ܰܕ݂ ܡܰܘܕ݁ܶܝܢ̈
                    ܒ݁ܰܚܛܳܗܰܝܗܽܘܢ̈ ܀</p>
               </div>
               <div type="textpart" subtype="verse" n="6">
                  <p>ܗܽܘ ܕ݁ܶܝܢ ܝܽܘܚܰܢܳܢ ܁ ܠܒ݂ܺܝܫ ܗ̱ܘܳܐ ܠܒ݂ܽܘܫܳܐ ܕ݁ܣܰܥܪܳܐ
                    ܕ݁ܓ݂ܰܡܠܶܐ̈ . ܘܰܐܣܺܝܪ ܗ̱ܘܳܐ ܥܶܪܰܩܬ݂ܳܐ ܕ݁ܡܶܫܟ݁ܳܐ ܒ݁ܚܰܨܰܘܗ̱ܝ̈ . ܘܡܶܐܟ݂ܽܘܠܬ݁ܶܗ ܁
                    ܐܺܝܬ݂ܶܝܗ ܗ̱ܘܳܬ݂ ܩܰܡܨܶܐ̈ ܂ ܘܕ݂ܶܒ݂ܫܳܐ ܕ݁ܒ݂ܰܪܳܐ ܀</p>
               </div>
               <div type="textpart" subtype="verse" n="7">
                  <p>ܘܡܰܟ݂ܪܶܙ ܗ̱ܘܳܐ ܂ ܘܳܐܡܰܪ . ܗܳܐ ܐܳܬ݂ܶܐ ܒ݁ܳܬ݂ܰܪܝ ܂ ܕ݁ܚܰܝܠܬ݂ܳܢ
                    ܡܶܢܝ . ܗܰܘ ܕ݁ܠܳܐ ܫܳܘܶܐ ܐ̱ܢܳܐ ܕ݁ܶܐܓ݂ܗܰܢ ܐܶܫܪܶܐ ܥܰܪܩܶܐ̈ ܕ݁ܰܡܣܳܢܰܘܗ̱ܝ̈ .</p>
               </div>
               <div type="textpart" subtype="verse" n="8">
                  <p>ܐܶܢܳܐ ܐܰܥܡܶܕ݁ܬ݁ܟ݂ܽܘܢ ܂ ܒ݁ܡܰܝܳܐ̈ . ܗܽܘ ܕ݁ܶܝܢ ܢܰܥܡܶܕ݂ܟ݂ܽܘܢ ܂
                    ܒ݁ܪܽܘܚܳܐ ܕ݁ܩܽܘܕ݂ܫܳܐ ܀</p>
               </div>
               <div type="textpart" subtype="verse" n="9">
                  <p>ܘܰܗܘܳܐ ܒ݁ܝܰܘܡܳܬ݂ܳܐ̈ ܗܳܢܽܘܢ ܆ ܐܶܬ݂ܳܐ ܝܶܫܽܘܥ . ܡܶܢ ܢܳܨܪܰܬ݂
                    ܕ݁ܰܓ݂ܠܺܝܠܳܐ . ܘܶܐܬ݂ܥܡܶܕ݂ ܒ݁ܝܽܘܪܕ݁ܢܳܢ ܡܶܢ ܝܽܘܚܰܢܳܢ ܀</p>
               </div>
               <div type="textpart" subtype="verse" n="10">
                  <p>ܘܡܶܚܕ݂ܳܐ ܕ݁ܰܣܠܶܩ ܡܶܢ ܡܰܝܳܐ̈ ܆ ܚܙܳܐ ܕ݁ܶܐܣܬ݁ܕ݂ܶܩܘ ܫܡܰܝܳܐ̈ .
                    ܘܪܽܘܚܳܐ ܐܰܝܟ݂ ܝܰܘܢܳܐ ܕ݁ܢܶܚܬ݁ܰܬ݂ ܥܠܰܘܗ̱ܝ .</p>
               </div>
               <div type="textpart" subtype="verse" n="11">
                  <p>ܘܩܳܠܳܐ ܗܘܳܐ ܡܶܢ ܫܡܰܝܳܐ̈ ܆ ܐܰܢ̱ܬ݁ ܗ̱ܽܘ ܒ݁ܶܪܝ ܚܰܒ݁ܺܝܒ݂ܳܐ ܁
                    ܒ݁ܳܟ݂ ܐܶܨܛܒ݂ܺܝܬ݂ ܀</p>
               </div>
               <div type="textpart" subtype="verse" n="12">
                  <p>ܘܡܶܚܕ݂ܳܐ ܐܰܦ݁ܶܩܬ݁ܶܗ ܪܽܘܚܳܐ ܠܡܰܕ݂ܒ݁ܪܳܐ .</p>
               </div>
               <div type="textpart" subtype="verse" n="13">
                  <p>ܘܰܗܘܳܐ ܬ݁ܰܡܳܢ ܒ݁ܡܰܕ݂ܒ݁ܪܳܐ ܁ ܝܰܘܡܳܬ݂ܳܐ̈ ܐܰܪܒ݁ܥܺܝܢ̈ ܁ ܟ݁ܰܕ݂
                    ܡܶܬ݂ܢܰܣܶܐ ܡܶܢ ܣܳܛܳܢܳܐ . ܘܺܐܝܬ݂ܰܘܗ̱ܝ ܗ̱ܘܳܐ ܥܰܡ ܚܰܝܘܳܬ݂ܳܐ̈ . ܘܰܡܫܰܡܫܺܝܢ ܗ̱ܘܰܘ ܠܶܗ
                    ܡܰܠܰܐܟ݂ܶܐ̈ ܀</p>
               </div>
               <div type="textpart" subtype="verse" n="14">
                  <p>ܒ݁ܳܬ݂ܰܪ ܕ݁ܶܐܫܬ݁ܠܶܡ ܕ݁ܶܝܢ ܝܽܘܚܰܢܳܢ ܆ ܐܶܬ݂ܳܐ ܠܶܗ ܝܶܫܽܘܥ
                    ܠܰܓ݂ܠܺܝܠܳܐ . ܘܡܰܟ݂ܪܶܙ ܗ̱ܘܳܐ ܣܒ݂ܰܪܬ݂ܳܐ ܕ݁ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ ܂</p>
               </div>
               <div type="textpart" subtype="verse" n="15">
                  <p>ܘܶܐܡܰܪ . ܫܠܶܡ ܠܶܗ ܙܰܒ݂ܢܳܐ ܂ ܘܰܡܛܳܬ݂ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ .
                    ܬ݁ܽܘܒ݂ܘ . ܘܗܰܝܡܶܢܘ ܒ݁ܰܣܒ݂ܰܪܬ݂ܳܐ .</p>
               </div>
               <div type="textpart" subtype="verse" n="16">
                  <p>ܘܟ݂ܰܕ݂ ܡܗܰܠܶܟ݂ ܚܕ݂ܳܪܰܝ̈ ܝܰܡܳܐ ܕ݁ܰܓ݂ܠܺܝܠܳܐ ܆ ܚܙܳܐ ܠܫܶܡܥܽܘܢ
                    ܘܠܰܐܢܕ݁ܪܶܐܘܳܣ ܐܰܚܽܘܗ̱ܝ ܂ ܕ݁ܪܳܡܶܝܢ ܡܨܺܝܕ݂ܳܬ݂ܳܐ̈ ܒ݁ܝܰܡܳܐ . ܐܺܝܬ݂ܰܝܗܽܘܢ ܗ̱ܘܰܘ ܓ݁ܶܝܪ
                    ܨܰܝܳܕ݂ܶܐ̈ .</p>
               </div>
               <div type="textpart" subtype="verse" n="17">
                  <p>ܘܶܐܡܰܪ ܠܗܽܘܢ ܝܶܫܽܘܥ . ܬ݁ܰܘ ܒ݁ܳܬ݂ܰܪܝ . ܘܶܐܥܒ݁ܶܕ݂ܟ݂ܽܘܢ ܂
                    ܨܰܝܳܕ݂ܶܐ̈ ܕ݁ܰܒ݂ܢܰܝ̈ ܐ̱ܢܳܫܳܐ̈ .</p>
               </div>
               <div type="textpart" subtype="verse" n="18">
                  <p>ܘܡܶܚܕ݂ܳܐ ܫܒ݂ܰܩܘ ܡܨܺܝܕ݂ܳܬ݂ܗܽܘܢ̈ ܂ ܘܶܐܙܰܠܘ ܒ݁ܳܬ݂ܪܶܗ .</p>
               </div>
               <div type="textpart" subtype="verse" n="19">
                  <p>ܘܟ݂ܰܕ݂ ܥܒ݂ܰܪ ܩܰܠܺܝܠ ܆ ܚܙܳܐ ܠܝܰܥܩܽܘܒ݂ ܒ݁ܰܪ ܙܰܒ݂ܕ݂ܰܝ ܂
                    ܘܰܠܝܽܘܚܰܢܳܢ ܐܰܚܽܘܗ̱ܝ . ܘܳܐܦ݂ ܠܗܽܘܢ ܒ݁ܰܣܦ݂ܺܝܢ̱ܬ݁ܳܐ ܂ ܕ݁ܰܡܬ݂ܰܩܢܺܝܢ ܡܨܺܝܕ݂ܳܬ݂ܗܽܘܢ̈
                    ܂</p>
               </div>
               <div type="textpart" subtype="verse" n="20">
                  <p>ܘܰܩܪܳܐ ܐܶܢܽܘܢ . ܘܡܶܚܕ݂ܳܐ ܫܒ݂ܰܩܘ ܠܙܰܒ݂ܕ݂ܰܝ ܐܰܒ݂ܽܘܗܽܘܢ ܁
                    ܒ݁ܰܣܦ݂ܺܝܢ̱ܬ݁ܳܐ ܥܰܡ ܐܰܓ݂ܺܝܪܶܐ̈ ܂ ܘܶܐܙܰܠܘ ܒ݁ܳܬ݂ܪܶܗ ܀</p>
               </div>
               <div type="textpart" subtype="verse" n="21">
                  <p>ܘܟ݂ܰܕ݂ ܥܰܠܘ ܠܰܟ݂ܦ݂ܰܪܢܰܚܽܘܡ ܆ ܡܶܚܕ݂ܳܐ ܡܰܠܶܦ݂ ܗ̱ܘܳܐ ܒ݁ܫܰܒ݁ܶܐ̈
                    ܒ݁ܰܟ݂ܢܽܘܫܳܬ݂ܗܽܘܢ̈ .</p>
               </div>
               <div type="textpart" subtype="verse" n="22">
                  <p>ܘܬ݂ܰܡܺܝܗܺܝܢ ܗܘܰܘ ܒ݁ܝܽܘܠܦ݁ܳܢܶܗ . ܡܰܠܶܦ݂ ܗ̱ܘܳܐ ܠܗܽܘܢ ܓ݁ܶܝܪ
                    ܐܰܝܟ݂ ܡܫܰܠܛܳܐ ܆ ܘܠܳܐ ܐܰܝܟ݂ ܣܳܦ݂ܪܰܝܗܽܘܢ̈ ܀</p>
               </div>
               <div type="textpart" subtype="verse" n="23">
                  <p>ܘܺܐܝܬ݂ ܗ̱ܘܳܐ ܒ݁ܰܟ݂ܢܽܘܫܬ݁ܗܽܘܢ ܆ ܓ݁ܰܒ݂ܪܳܐ ܕ݁ܺܐܝܬ݂ ܒ݁ܶܗ ܂
                    ܪܽܘܚܳܐ ܛܰܡܰܐܬ݂ܳܐ . ܘܰܩܥܳܐ ܂</p>
               </div>
               <div type="textpart" subtype="verse" n="24">
                  <p>ܘܶܐܡܰܪ . ܡܳܐ ܠܰܢ ܘܠܳܟ݂ ܁ ܝܶܫܽܘܥ ܅ ܢܳܨܪܳܝܳܐ . ܐܶܬ݂ܰܝܬ݁
                    ܠܡܰܘܒ݁ܳܕ݂ܽܘܬ݂ܰܢ . ܝܳܕ݂ܰܥ ܐ̱ܢܳܐ ܠܳܟ݂ ܡܰܢ ܐܰܢ̱ܬ݁ ܩܰܕ݁ܺܝܫܶܗ ܅ ܕ݁ܰܐܠܳܗܳܐ .</p>
               </div>
               <div type="textpart" subtype="verse" n="25">
                  <p>ܘܰܟ݂ܐܳܐ ܒ݁ܶܗ ܝܶܫܽܘܥ ܂ ܘܶܐܡܰܪ . ܣܟ݂ܽܘܪ ܦ݁ܽܘܡܳܟ݂ ܂ ܘܦ݂ܽܘܩ
                    ܡܶܢܶܗ .</p>
               </div>
               <div type="textpart" subtype="verse" n="26">
                  <p>ܘܰܫܕ݂ܳܬ݂ܶܗ ܪܽܘܚܳܐ ܛܰܢܦ݂ܬ݂ܳܐ ܂ ܘܰܩܥܳܬ݂ ܒ݁ܩܳܠܳܐ ܪܳܡܳܐ ܂
                    ܘܢܶܦ݂ܩܰܬ݂ ܡܶܢܶܗ .</p>
               </div>
               <div type="textpart" subtype="verse" n="27">
                  <p>ܘܶܐܬ݁ܕ݁ܰܡܰܪܘ ܟ݁ܽܠܗܽܘܢ ܁ ܘܒ݂ܳܥܶܝܢ ܗ̱ܘܰܘ ܚܰܕ݂ ܥܰܡ ܚܰܕ݂
                    ܘܳܐܡܪܺܝܢ . ܕ݁ܡܳܢܳܐ ܗ̱ܝ ܗܳܕ݂ܶܐ . ܘܡܰܢܽܘ ܝܽܘܠܦ݁ܳܢܳܐ ܗܳܢܳܐ ܚܰܕ݂̱ܬ݂ܳܐ ܇
                    ܕ݁ܰܒ݂ܫܽܘܠܛܳܢܳܐ ܘܳܐܦ݂ ܠܪܽܘܚܶܐ̈ ܛܰܢܦ݂ܳܬ݂ܳܐ̈ ܦ݁ܳܩܶܕ݂ ܂ ܘܡܶܫܬ݁ܰܡܥܳܢ̈ ܠܶܗ .</p>
               </div>
               <div type="textpart" subtype="verse" n="28">
                  <p>ܘܡܶܚܕ݂ܳܐ ܢܦ݂ܰܩ ܛܶܒ݁ܶܗ ܂ ܒ݁ܟ݂ܽܠܶܗ ܐܰܬ݂ܪܳܐ ܕ݁ܰܓ݂ܠܺܝܠܳܐ ܀</p>
               </div>
               <div type="textpart" subtype="verse" n="29">
                  <p>ܘܰܢܦ݂ܰܩܘ ܡܶܢ ܟ݁ܢܽܘܫܬ݁ܳܐ ܆ ܘܶܐܬ݂ܰܘ ܠܒ݂ܰܝܬ݁ܶܗ ܕ݁ܫܶܡܥܽܘܢ
                    ܘܕ݂ܰܐܢܕ݁ܪܶܐܘܳܣ ܇ ܥܰܡ ܝܰܥܩܽܘܒ݂ ܘܝܽܘܚܰܢܳܢ .</p>
               </div>
               <div type="textpart" subtype="verse" n="30">
                  <p>ܘܰܚܡܳܬ݂ܶܗ ܕ݁ܫܶܡܥܽܘܢ ܪܰܡܝܳܐ ܗ̱ܘܳܬ݂ ܒ݁ܶܐܫܳܬ݂ܳܐ . ܘܶܐܡܰܪܘ ܠܶܗ
                    ܥܠܶܝܗ .</p>
               </div>
               <div type="textpart" subtype="verse" n="31">
                  <p>ܘܰܩܪܶܒ݂ ܐܰܚܕ݁ܳܗ ܒ݁ܺܐܝܕ݂ܳܗ ܂ ܘܰܐܩܺܝܡܳܗ . ܘܡܶܚܕ݂ܳܐ ܫܒ݂ܰܩܬ݂ܳܗ
                    ܐܶܫܳܬ݂ܳܗ ܂ ܘܰܡܫܰܡܫܳܐ ܗ̱ܘܳܬ݂ ܠܗܽܘܢ ܀܀</p>
               </div>
               <div type="textpart" subtype="verse" n="32">
                  <p>ܒ݁ܪܰܡܫܳܐ ܕ݁ܶܝܢ ܁ ܒ݁ܡܰܥܪܳܒ݂ܰܝ̈ ܫܶܡܫܳܐ ܆ ܐܰܝܬ݁ܺܝܘ ܠܘܳܬ݂ܶܗ
                    ܟ݁ܽܠܗܽܘܢ ܐܰܝܠܶܝܢ ܕ݁ܒ݂ܺܝܫܳܐܝܺܬ݂ ܥܒ݂ܺܝܕ݂ܺܝܢ ܂ ܘܕ݂ܰܝܘܳܢܶܐ̈ .</p>
               </div>
               <div type="textpart" subtype="verse" n="33">
                  <p>ܘܰܡܕ݂ܺܝܢ̱ܬ݁ܳܐ ܟ݁ܽܠܳܗ ܂ ܟ݁ܢܺܝܫܳܐ ܗ̱ܘܳܬ݂ ܥܰܠ ܬ݁ܰܪܥܳܐ .</p>
               </div>
               <div type="textpart" subtype="verse" n="34">
                  <p>ܘܰܐܣܺܝ ܠܣܰܓ݁ܺܝܶܐܐ̈ ܕ݁ܒ݂ܺܝܫܳܐܝܺܬ݂ ܥܒ݂ܺܝܕ݂ܺܝܢ ܗ̱ܘܰܘ
                    ܒ݁ܟ݂ܽܘܪܗܳܢܶܐ̈ ܡܫܰܚܠܦ݂ܶܐ̈ . ܘܕ݂ܰܝܘܶܐ̈ ܣܰܓ݁ܺܝܶܐܐ̈ ܐܰܦ݁ܶܩ . ܘܠܳܐ ܫܳܒ݂ܶܩ ܗ̱ܘܳܐ ܠܗܽܘܢ
                    ܠܕ݂ܰܝܘܶܐ̈ ܕ݁ܰܢܡܰܠܠܽܘܢ ܁ ܡܶܛܽܠ ܕ݁ܝܳܕ݂ܥܺܝܢ ܗ̱ܘܰܘ ܠܶܗ ܀</p>
               </div>
               <div type="textpart" subtype="verse" n="35">
                  <p>ܘܰܒ݂ܨܰܦ݂ܪܳܐ ܩܰܕ݁ܶܡ ܩܳܡ ܛܳܒ݂ . ܘܶܐܙܰܠ ܠܰܐܬ݂ܪܳܐ ܚܽܘܪܒ݁ܳܐ ܂
                    ܘܬ݂ܰܡܳܢ ܡܨܰܠܶܐ ܗ̱ܘܳܐ .</p>
               </div>
               <div type="textpart" subtype="verse" n="36">
                  <p>ܘܒ݂ܳܥܶܝܢ ܗ̱ܘܰܘ ܠܶܗ ܫܶܡܥܽܘܢ ܘܰܕ݂ܥܰܡܶܗ .</p>
               </div>
               <div type="textpart" subtype="verse" n="37">
                  <p>ܘܟ݂ܰܕ݂ ܐܶܫܟ݁ܚܽܘܗ̱ܝ ܂ ܐܳܡܪܺܝܢ ܠܶܗ . ܟ݁ܽܠܗܽܘܢ ܐ̱ܢܳܫܳܐ̈ ܒ݁ܳܥܶܝܢ
                    ܠܳܟ݂ .</p>
               </div>
               <div type="textpart" subtype="verse" n="38">
                  <p>ܐܳܡܰܪ ܠܗܽܘܢ ܁ ܗܰܠܶܟ݂ܘ ܠܩܽܘܪܝܳܐ̈ ܁ ܘܠܰܡܕ݂ܺܝܢܳܬ݂ܳܐ̈
                    ܕ݁ܩܰܪܺܝܒ݂ܳܢ̈ ܆ ܕ݁ܳܐܦ݂ ܬ݁ܰܡܳܢ ܐܰܟ݂ܪܶܙ . ܠܗܳܕ݂ܶܐ ܓ݁ܶܝܪ ܐܶܬ݂ܺܝܬ݂ .</p>
               </div>
               <div type="textpart" subtype="verse" n="39">
                  <p>ܘܡܰܟ݂ܪܶܙ ܗ̱ܘܳܐ ܒ݁ܟ݂ܽܠܗܶܝܢ ܟ݁ܢܽܘܫܳܬ݂ܗܽܘܢ̈ ܒ݁ܟ݂ܽܠܳܗ ܓ݁ܠܺܝܠܳܐ ܂
                    ܘܡܰܦ݁ܶܩ ܫܺܐܕ݂ܶܐ̈ ܀</p>
               </div>
               <div type="textpart" subtype="verse" n="40">
                  <p>ܘܶܐܬ݂ܳܐ ܠܘܳܬ݂ܶܗ ܓ݁ܰܪܒ݁ܳܐ ܆ ܘܰܢܦ݂ܰܠ ܥܰܠ ܪܶܓ݂ܠܰܘܗ̱ܝ̈ . ܘܒ݂ܳܥܶܐ
                    ܗ̱ܘܳܐ ܡܶܢܶܗ ܂ ܘܶܐܡܰܪ ܠܶܗ . ܐܶܢ ܨܳܒ݂ܶܐ ܐܰܢ̱ܬ݁ ܂ ܡܶܫܟ݁ܰܚ ܐܰܢ̱ܬ݁ ܠܰܡܕ݂ܰܟ݁ܳܝܽܘܬ݂ܝ
                    .</p>
               </div>
               <div type="textpart" subtype="verse" n="41">
                  <p>ܗܽܘ ܕ݁ܶܝܢ ܝܶܫܽܘܥ ܂ ܐܶܬ݂ܪܰܚܰܡ ܥܠܰܘܗ̱ܝ . ܘܰܦ݂ܫܰܛ ܐܺܝܕ݂ܶܗ ܩܪܶܒ݂
                    ܠܶܗ ܂ ܘܶܐܡܰܪ . ܨܳܒ݂ܶܐ ܐ̱ܢܳܐ ܁ ܐܶܬ݁ܕ݁ܰܟ݁ܳܐ .</p>
               </div>
               <div type="textpart" subtype="verse" n="42">
                  <p>ܘܒ݂ܳܗ ܒ݁ܫܳܥܬ݂ܳܐ ܂ ܐܶܙܰܠ ܓ݁ܰܪܒ݂ܶܗ ܡܶܢܶܗ ܂ ܘܶܐܬ݁ܕ݁ܰܟ݁ܺܝ .</p>
               </div>
               <div type="textpart" subtype="verse" n="43">
                  <p>ܘܰܟ݂ܐܳܐ ܒ݁ܶܗ ܘܰܐܦ݁ܩܶܗ ܂</p>
               </div>
               <div type="textpart" subtype="verse" n="44">
                  <p>ܘܶܐܡܰܪ ܠܶܗ . ܚܙܺܝ ܠܡܳܐ ܠܐ̱ܢܳܫ ܐܳܡܰܪ ܐܰܢ̱ܬ݁ . ܐܶܠܳܐ ܙܶܠ ܁
                    ܚܰܘܳܐ ܢܰܦ݂ܫܳܟ݂ ܠܟ݂ܳܗܢܶܐ̈ ܆ ܘܩܰܪܶܒ݂ ܩܽܘܪܒ݁ܳܢܳܐ ܚܠܳܦ݂ ܬ݁ܰܕ݂ܟ݁ܺܝܬ݂ܳܟ݂ ܇ ܐܰܝܟ݁ܰܢܳܐ
                    ܕ݁ܦ݂ܰܩܶܕ݂ ܡܽܘܫܶܐ ܂ ܠܣܳܗܕ݁ܽܘܬ݂ܗܽܘܢ ܀</p>
               </div>
               <div type="textpart" subtype="verse" n="45">
                  <p>ܗܽܘ ܕ݁ܶܝܢ ܟ݁ܰܕ݂ ܢܦ݂ܰܩ ܆ ܫܰܪܺܝ ܗ̱ܘܳܐ ܡܰܟ݂ܪܶܙ ܣܰܓ݁ܺܝ .
                    ܘܰܐܛܒ݁ܳܗ ܠܡܶܠܬ݂ܳܐ ܆ ܐܰܝܟ݁ܰܢܳܐ ܕ݁ܠܳܐ ܢܶܫܟ݁ܰܚ ܗ̱ܘܳܐ ܝܶܫܽܘܥ ܓ݁ܰܠܝܳܐܝܺܬ݂ ܕ݁ܢܶܥܽܘܠ
                    ܠܰܡܕ݂ܺܝܢ̱ܬ݁ܳܐ . ܐܶܠܳܐ ܠܒ݂ܰܪ ܗܘܳܐ ܂ ܒ݁ܰܐܬ݂ܪܳܐ ܚܽܘܪܒ݁ܳܐ . ܘܳܐܬ݂ܶܝܢ ܗ̱ܘܰܘ ܠܘܳܬ݂ܶܗ ܂
                    ܡܶܢ ܟ݁ܽܠ ܕ݁ܽܘܟ݁ܳܐ ܀</p>
               </div>
            </div>
            <div type="textpart" subtype="chapter" n="2">
               <div type="textpart" subtype="verse" n="1">
                  <p>ܘܥܰܠ ܬ݁ܽܘܒ݂ ܝܶܫܽܘܥ ܠܰܟ݂ܦ݂ܰܪܢܰܚܽܘܡ ܂ ܠܝܰܘܡܳܬ݂ܳܐ̈ . ܘܟ݂ܰܕ݂
                    ܫܡܰܥܘ ܕ݁ܰܒ݂ܒ݂ܰܝܬ݁ܳܐ ܗܽܘ ܆</p>
               </div>
               <div type="textpart" subtype="verse" n="2">
                  <p>ܐܶܬ݂ܟ݁ܰܢܰܫܘ ܣܰܓ݁ܺܝܶܐܐ̈ ܆ ܐܰܝܟ݁ܰܢܳܐ ܕ݁ܠܳܐ ܐܶܫܟ݁ܰܚ ܐܳܚܶܕ݂
                    ܐܶܢܽܘܢ ܂ ܐܳܦ݂ܠܳܐ ܩܕ݂ܳܡ ܬ݁ܰܪܥܳܐ . ܘܰܡܡܰܠܶܠ ܗ̱ܘܳܐ ܥܰܡܗܽܘܢ ܡܶܠܬ݂ܳܐ ܀</p>
               </div>
               <div type="textpart" subtype="verse" n="3">
                  <p>ܘܶܐܬ݂ܰܘ ܠܘܳܬ݂ܶܗ ܆ ܘܰܐܝܬ݁ܺܝܘ ܠܶܗ ܡܫܰܪܝܳܐ ܂ ܟ݁ܰܕ݂ ܫܩܺܝܠܺܝܢ ܠܶܗ
                    ܒ݁ܶܝܬ݂ ܐܰܪܒ݁ܥܳܐ .</p>
               </div>
               <div type="textpart" subtype="verse" n="4">
                  <p>ܘܰܕ݂ܠܳܐ ܐܶܫܟ݁ܰܚܘ ܠܡܶܬ݂ܩܰܪܳܒ݂ܽܘ ܠܘܳܬ݂ܶܗ ܡܶܛܽܠ ܟ݁ܶܢܫܳܐ ܆ ܣܠܶܩܘ
                    ܠܗܽܘܢ ܠܶܐܓ݁ܳܪܳܐ . ܘܰܐܪܺܝܡܘ ܬ݁ܰܛܠܺܝܠܳܐ ܕ݁ܰܐܬ݂ܰܪ ܕ݁ܺܐܝܬ݂ܰܘܗ̱ܝ ܗ̱ܘܳܐ ܝܶܫܽܘܥ ܆
                    ܘܫܰܒ݁ܽܘܗ ܥܰܪܣܳܐ ܕ݁ܰܪܡܶܐ ܗ̱ܘܳܐ ܒ݁ܳܗ ܡܫܰܪܝܳܐ ܀</p>
               </div>
               <div type="textpart" subtype="verse" n="5">
                  <p>ܟ݁ܰܕ݂ ܚܙܳܐ ܕ݁ܶܝܢ ܝܶܫܽܘܥ ܗܰܝܡܳܢܽܘܬ݂ܗܽܘܢ ܂ ܐܶܡܰܪ ܠܗܰܘ ܡܫܰܪܝܳܐ .
                    ܒ݁ܶܪܝ ܁ ܫܒ݂ܺܝܩܺܝܢ ܠܳܟ݂ ܚܛܳܗܰܝܟ݁̈ .</p>
               </div>
               <div type="textpart" subtype="verse" n="6">
                  <p>ܐܺܝܬ݂ ܗ̱ܘܰܘ ܕ݁ܶܝܢ ܬ݁ܰܡܳܢ ܡܶܢ ܣܳܦ݂ܪܶܐ̈ ܘܰܦ݂ܪܺܝܫܶܐ̈ ܕ݁ܝܳܬ݂ܒ݁ܺܝܢ
                    ܂ ܘܡܶܬ݂ܪܰܥܶܝܢ ܗ̱ܘܰܘ ܒ݁ܠܶܒ݁ܗܽܘܢ ܁</p>
               </div>
               <div type="textpart" subtype="verse" n="7">
                  <p>ܕ݁ܡܳܢܳܐ ܗܳܢܳܐ ܡܡܰܠܶܠ ܓ݁ܽܘܕ݁ܳܦ݂ܳܐ . ܡܰܢܽܘ ܡܶܫܟ݁ܰܚ ܠܡܶܫܒ݁ܰܩ
                    ܚܛܳܗܶܐ̈ ܇ ܐܶܠܳܐ ܐܶܢ ܚܰܕ݂ ܐܰܠܳܗܳܐ .</p>
               </div>
               <div type="textpart" subtype="verse" n="8">
                  <p>ܝܶܫܽܘܥ ܕ݁ܶܝܢ ܝܺܕ݂ܰܥ ܒ݁ܪܽܘܚܶܗ ܂ ܕ݁ܗܳܠܶܝܢ ܡܶܬ݂ܪܰܥܶܝܢ
                    ܒ݁ܢܰܦ݂ܫܗܽܘܢ ܁ ܘܶܐܡܰܪ ܠܗܽܘܢ . ܡܳܢܳܐ ܡܶܬ݂ܪܰܥܶܝܢ ܐܢ̱ܬ݁ܽܘܢ ܗܳܠܶܝܢ ܒ݁ܠܶܒ݁ܟ݂ܽܘܢ .</p>
               </div>
               <div type="textpart" subtype="verse" n="9">
                  <p>ܐܰܝܕ݂ܳܐ ܦ݁ܫܺܝܩܳܐ ܠܡܺܐܡܰܪ ܠܰܡܫܰܪܝܳܐ . ܕ݁ܰܫܒ݂ܺܝܩܺܝܢ ܠܳܟ݂
                    ܚܛܳܗܰܝܟ݁̈ ܆ ܐܰܘ ܠܡܺܐܡܰܪ . ܕ݁ܩܽܘܡ ܫܩܽܘܠ ܥܰܪܣܳܟ݂ ܂ ܘܗܰܠܶܟ݂ .</p>
               </div>
               <div type="textpart" subtype="verse" n="10">
                  <p>ܕ݁ܬ݂ܶܕ݁ܥܽܘܢ ܕ݁ܶܝܢ ܕ݁ܫܰܠܺܝܛ ܗ̱ܽܘ ܒ݁ܪܶܗ ܕ݁ܐ̱ܢܳܫܳܐ ܒ݁ܰܐܪܥܳܐ
                    ܠܡܶܫܒ݁ܰܩ ܚܛܳܗܶܐ̈ . ܐܶܡܰܪ ܠܰܡܫܰܪܝܳܐ .</p>
               </div>
               <div type="textpart" subtype="verse" n="11">
                  <p>ܠܳܟ݂ ܐܳܡܰܪ ܐ̱ܢܳܐ . ܩܽܘܡ ܁ ܫܩܽܘܠ ܥܰܪܣܳܟ݂ ܂ ܘܙܶܠ ܠܒ݂ܰܝܬ݁ܳܟ݂
                    .</p>
               </div>
               <div type="textpart" subtype="verse" n="12">
                  <p>ܘܩܳܡ ܒ݁ܰܪ ܫܳܥܬ݂ܶܗ . ܘܰܫܩܰܠ ܥܰܪܣܶܗ ܁ ܘܰܢܦ݂ܰܩ ܠܥܺܝܢ ܟ݁ܽܠܗܽܘܢ .
                    ܐܰܝܟ݁ܰܢܳܐ ܕ݁ܢܶܬ݁ܕ݁ܰܡܪܽܘܢ ܟ݁ܽܠܗܽܘܢ ܁ ܘܰܢܫܰܒ݁ܚܽܘܢ ܠܰܐܠܳܗܳܐ ܂ ܟ݁ܰܕ݂ ܐܳܡܪܺܝܢ . ܕ݁ܠܳܐ
                    ܡܶܡܬ݂ܽܘܡ ܚܙܰܝܢ ܗܳܟ݂ܰܢܳܐ ܀.܀.܀܀</p>
               </div>
               <milestone unit="SyrChapter" n="3"/>
               <div type="textpart" subtype="verse" n="13">
                  <p>ܘܰܢܦ݂ܰܩ ܬ݁ܽܘܒ݂ ܠܘܳܬ݂ ܝܰܡܳܐ . ܘܟ݂ܽܠܶܗ ܟ݁ܶܢܫܳܐ ܐܳܬ݂ܶܝܢ ܗ̱ܘܰܘ
                    ܠܘܳܬ݂ܶܗ ܆ ܘܡܰܠܶܦ݂ ܗ̱ܘܳܐ ܠܗܽܘܢ ܀</p>
               </div>
               <div type="textpart" subtype="verse" n="14">
                  <p>ܘܟ݂ܰܕ݂ ܥܳܒ݂ܰܪ ܆ ܚܙܳܐ ܠܠܶܘܺܝ ܒ݁ܰܪ ܚܰܠܦ݂ܰܝ . ܕ݁ܝܳܬ݂ܶܒ݂ ܒ݁ܶܝܬ݂
                    ܡܳܟ݂ܣܶܐ̈ . ܘܶܐܡܰܪ ܠܶܗ . ܬ݁ܳܐ ܒ݁ܳܬ݂ܰܪܝ . ܘܩܳܡ ܐܶܙܰܠ ܒ݁ܳܬ݂ܪܶܗ ܀</p>
               </div>
               <div type="textpart" subtype="verse" n="15">
                  <p>ܘܰܗܘܳܐ ܕ݁ܟ݂ܰܕ݂ ܣܡܺܝܟ݂ ܒ݁ܒ݂ܰܝܬ݁ܶܗ ܆ ܣܰܓ݁ܺܝܶܐܐ̈ ܡܳܟ݂ܣܶܐ̈
                    ܘܚܰܛܳܝܶܐ̈ ܣܡܺܝܟ݂ܺܝܢ ܗܘܰܘ ܥܰܡ ܝܶܫܽܘܥ ܘܥܰܡ ܬ݁ܰܠܡܺܝܕ݂ܰܘܗ̱ܝ̈ . ܐܺܝܬ݂ܰܝܗܽܘܢ ܗ̱ܘܰܘ
                    ܓ݁ܶܝܪ ܣܰܓ݁ܺܝܶܐܐ̈ . ܘܶܐܬ݂ܰܘ ܒ݁ܳܬ݂ܪܶܗ .</p>
               </div>
               <div type="textpart" subtype="verse" n="16">
                  <p>ܘܣܳܦ݂ܪܶܐ̈ ܘܰܦ݂ܪܺܝܫܶܐ̈ ܁ ܟ݁ܰܕ݂ ܚܙܰܐܘܽܗ̱ܝ ܕ݁ܠܳܥܶܣ ܥܰܡ ܡܳܟ݂ܣܶܐ̈
                    ܘܥܰܡ ܚܰܛܳܝܶܐ̈ ܆ ܐܶܡܰܪܘ ܠܬ݂ܰܠܡܺܝܕ݂ܰܘܗ̱ܝ̈ . ܡܳܢܰܘ ܥܰܡ ܡܳܟ݂ܣܶܐ̈ ܘܚܰܛܳܝܶܐ̈ ܐܳܟ݂ܶܠ
                    ܘܫܳܬ݂ܶܐ ܀</p>
               </div>
               <div type="textpart" subtype="verse" n="17">
                  <p>ܟ݁ܰܕ݂ ܫܡܰܥ ܕ݁ܶܝܢ ܝܶܫܽܘܥ ܂ ܐܶܡܰܪ ܠܗܽܘܢ . ܠܳܐ ܣܢܺܝܩܺܝܢ
                    ܚܠܺܝܡܶܐ̈ ܥܰܠ ܐܳܣܝܳܐ . ܐܶܠܳܐ ܐܰܝܠܶܝܢ ܕ݁ܒ݂ܺܝܫ ܒ݁ܺܝܫ ܥܒ݂ܺܝܕ݂ܺܝܢ . ܠܳܐ ܐܶܬ݂ܺܝܬ݂
                    ܕ݁ܶܐܩܪܶܐ ܠܙܰܕ݁ܺܝܩܶܐ̈ ܁ ܐܶܠܳܐ ܠܚܰܛܳܝܶܐ̈ .</p>
               </div>
               <div type="textpart" subtype="verse" n="18">
                  <p>ܬ݁ܰܠܡܺܝܕ݂ܰܘܗ̱ܝ̈ ܕ݁ܶܝܢ ܕ݁ܝܽܘܚܰܢܳܢ ܘܰܦ݂ܪܺܝܫܶܐ̈ ܂ ܨܳܝܡܺܝܢ ܗ̱ܘܰܘ
                    . ܘܶܐܬ݂ܰܘ ܘܳܐܡܪܺܝܢ ܠܶܗ . ܠܡܳܢܳܐ ܬ݁ܰܠܡܺܝܕ݂ܰܘܗ̱ܝ̈ ܕ݁ܝܽܘܚܰܢܳܢ ܘܕ݂ܰܦ݂ܪܺܝܫܶܐ̈ ܨܳܝܡܺܝܢ
                    ܇ ܘܬ݂ܰܠܡܺܝܕ݂ܰܝܟ݁̈ ܕ݁ܺܝܠܳܟ݂ ܠܳܐ ܨܳܝܡܺܝܢ .</p>
               </div>
               <div type="textpart" subtype="verse" n="19">
                  <p>ܐܳܡܰܪ ܠܗܽܘܢ ܝܶܫܽܘܥ . ܠܡܳܐ ܡܶܫܟ݁ܚܺܝܢ ܒ݁ܢܰܘܗ̱ܝ̈ ܕ݁ܰܓ݂ܢܽܘܢܳܐ ܆
                    ܟ݁ܡܳܐ ܕ݁ܚܰܬ݂ܢܳܐ ܥܰܡܗܽܘܢ ܗ̱ܽܘ ܕ݁ܰܢܨܽܘܡܽܘܢ ܆ ܠܳܐ .</p>
               </div>
               <div type="textpart" subtype="verse" n="20">
                  <p>ܢܺܐܬ݂ܽܘܢ ܕ݁ܶܝܢ ܝܰܘܡܳܬ݂ܳܐ̈ ܁ ܕ݁ܡܳܐ ܕ݁ܶܐܫܬ݁ܩܶܠ ܡܶܢܗܽܘܢ ܚܰܬ݂ܢܳܐ
                    ܆ ܗܳܝܕ݁ܶܝܢ ܢܨܽܘܡܽܘܢ ܒ݁ܗܰܘ ܝܰܘܡܳܐ .</p>
               </div>
               <div type="textpart" subtype="verse" n="21">
                  <p>ܠܳܐ ܐ̱ܢܳܫ ܪܳܡܶܐ ܐܽܘܪܩܰܥܬ݂ܳܐ ܚܕ݂ܰܬ݂ܳܐ ܂ ܘܚܳܐܶܛ ܥܰܠ ܡܳܐܢܳܐ
                    ܒ݁ܠܳܝܳܐ . ܕ݁ܠܳܐ ܢܳܣܒ݁ܳܐ ܡܰܠܝܽܘܬ݂ܳܗ ܗܳܝ ܚܕ݂ܰܬ݂ܳܐ ܡܶܢ ܒ݁ܠܳܝܳܐ ܆ ܘܗܳܘܶܐ ܣܶܕ݂ܩܳܐ
                    ܝܰܬ݁ܺܝܪܳܐ .</p>
               </div>
               <div type="textpart" subtype="verse" n="22">
                  <p>ܘܠܳܐ ܐ̱ܢܳܫ ܪܳܡܶܐ ܚܰܡܪܳܐ ܚܰܕ݂̱ܬ݂ܳܐ ܒ݁ܙܶܩܶܐ̈ ܒ݁ܠܳܝܳܬ݂ܳܐ̈ .
                    ܕ݁ܠܳܐ ܚܰܡܪܳܐ ܡܨܰܪܶܐ ܠܙܶܩܶܐ̈ ܆ ܘܙܶܩܶܐ̈ ܐܳܒ݂ܕ݁ܳܢ̈ . ܘܚܰܡܪܳܐ ܡܶܬ݂ܶܐܫܶܕ݂ . ܐܶܠܳܐ
                    ܪܳܡܶܝܢ ܚܰܡܪܳܐ ܚܰܕ݂̱ܬ݂ܳܐ ܒ݁ܙܶܩܶܐ̈ ܚܰܕ݂̱ܬ݁ܳܬ݂ܳܐ̈ ܀</p>
               </div>
               <div type="textpart" subtype="verse" n="23">
                  <p>ܘܰܗܘܳܐ ܕ݁ܟ݂ܰܕ݂ ܐܳܙܶܠ ܝܶܫܽܘܥ ܒ݁ܫܰܒ݁ܬ݂ܳܐ ܁ ܒ݁ܶܝܬ݂ ܙܰܪܥܶܐ̈ ܆
                    ܬ݁ܰܠܡܺܝܕ݂ܰܘܗ̱ܝ̈ ܡܗܰܠܟ݂ܺܝܢ ܗ̱ܘܰܘ ܂ ܘܡܳܠܓ݁ܺܝܢ ܫܶܒ݁ܠܶܐ̈ .</p>
               </div>
               <div type="textpart" subtype="verse" n="24">
                  <p>ܘܳܐܡܪܺܝܢ ܠܶܗ ܦ݁ܪܺܝܫܶܐ̈ . ܚܙܺܝ ܡܳܢܳܐ ܥܳܒ݂ܕ݁ܺܝܢ ܒ݁ܫܰܒ݁ܬ݂ܳܐ ܁
                    ܡܶܕ݁ܶܡ ܕ݁ܠܳܐ ܫܰܠܺܝܛ .</p>
               </div>
               <div type="textpart" subtype="verse" n="25">
                  <p>ܐܳܡܰܪ ܠܗܽܘܢ ܝܶܫܽܘܥ . ܠܳܐ ܡܶܡܬ݂ܽܘܡ ܩܪܰܝܬ݁ܽܘܢ ܁ ܡܳܢܳܐ ܥܒ݂ܰܕ݂
                    ܕ݁ܰܘܺܝܕ݂ : ܟ݁ܰܕ݂ ܐܶܣܬ݁ܢܶܩ ܘܰܟ݂ܦ݂ܶܢ ܁ ܗܽܘ ܘܰܕ݂ܥܰܡܶܗ :</p>
               </div>
               <div type="textpart" subtype="verse" n="26">
                  <p>ܐܰܝܟ݁ܰܢܳܐ ܥܰܠ ܠܒ݂ܰܝܬ݁ܶܗ ܕ݁ܰܐܠܳܗܳܐ : ܟ݁ܰܕ݂ ܐܰܒ݂ܺܝܬ݂ܳܪ ܪܰܒ݁
                    ܟ݁ܳܗܢܶܐ̈ : ܘܠܰܚܡܳܐ ܕ݁ܦ݂ܳܬ݂ܽܘܪܶܗ ܕ݁ܡܳܪܝܳܐ ܐܶܟ݂ܰܠ : ܗܰܘ ܕ݁ܠܳܐ ܫܰܠܺܝܛ ܠܡܶܐܟ݂ܰܠ ܂
                    ܐܶܠܳܐ ܐܶܢ ܠܟ݂ܳܗܢܶܐ̈ ܂ ܘܝܰܗ̱ܒ݂ ܐܳܦ݂ ܠܰܐܝܠܶܝܢ ܕ݁ܥܰܡܶܗ ܗ̱ܘܰܘ .</p>
               </div>
               <div type="textpart" subtype="verse" n="27">
                  <p>ܘܶܐܡܰܪ ܠܗܽܘܢ ܁ ܕ݁ܫܰܒ݁ܬ݂ܳܐ ܡܶܛܽܠ ܒ݁ܰܪܢܳܫܳܐ ܐܶܬ݂ܒ݁ܰܪܝܰܬ݂ ܆
                    ܘܠܳܐ ܗ̱ܘܳܐ ܒ݁ܰܪܢܳܫܳܐ ܡܶܛܽܠ ܫܰܒ݁ܬ݂ܳܐ .</p>
               </div>
               <div type="textpart" subtype="verse" n="28">
                  <p>ܡܳܪܶܗ ܗ̱ܽܘ ܗܳܟ݂ܺܝܠ ܘܳܐܦ݂ ܕ݁ܫܰܒ݁ܬ݂ܳܐ ܂ ܒ݁ܪܶܗ ܕ݁ܐ̱ܢܳܫܳܐ ܀</p>
               </div>
            </div>
            <div type="textpart" subtype="chapter" n="3">
               <div type="textpart" subtype="verse" n="1">
                  <p>ܘܥܰܠ ܬ݁ܽܘܒ݂ ܝܶܫܽܘܥ ܠܰܟ݂ܢܽܘܫܬ݁ܳܐ . ܘܺܐܝܬ݂ ܗ̱ܘܳܐ ܬ݁ܰܡܳܢ ܁
                    ܓ݁ܰܒ݂ܪܳܐ ܚܰܕ݂ ܕ݁ܝܰܒ݁ܺܝܫܳܐ ܐܺܝܕ݂ܶܗ .</p>
               </div>
               <div type="textpart" subtype="verse" n="2">
                  <p>ܘܢܳܛܪܺܝܢ ܗ̱ܘܰܘ ܠܶܗ ܕ݁ܶܐܢ ܡܰܐܣܶܐ ܠܶܗ ܒ݁ܫܰܒ݁ܬ݂ܳܐ ܂
                    ܢܩܰܛܪܓ݂ܽܘܢܳܝܗ̱ܝ .</p>
               </div>
               <div type="textpart" subtype="verse" n="3">
                  <p>ܘܶܐܡܰܪ ܠܗܰܘ ܓ݁ܰܒ݂ܪܳܐ ܕ݁ܝܰܒ݁ܺܝܫܳܐ ܐܺܝܕ݂ܶܗ . ܩܽܘܡ ܒ݁ܰܡܨܰܥܬ݂ܳܐ
                    .</p>
               </div>
               <div type="textpart" subtype="verse" n="4">
                  <p>ܐܶܡܰܪ ܕ݁ܶܝܢ ܐܳܦ݂ ܠܗܽܘܢ . ܫܰܠܺܝܛ ܒ݁ܫܰܒ݁ܬ݂ܳܐ ܁ ܠܡܶܥܒ݁ܰܕ݂ ܕ݁ܛܳܒ݂
                    ܂ ܐܰܘ ܕ݁ܒ݂ܺܝܫ . ܢܰܦ݂ܫܳܐ ܠܡܰܚܳܝܽܘ ܆ ܐܰܘ ܠܡܰܘܒ݁ܳܕ݂ܽܘ . ܗܶܢܽܘܢ ܕ݁ܶܝܢ ܫܰܬ݁ܺܝܩܺܝܢ
                    ܗ̱ܘܰܘ .</p>
               </div>
               <div type="textpart" subtype="verse" n="5">
                  <p>ܘܚܳܪ ܒ݁ܗܽܘܢ ܒ݁ܚܶܡܬ݁ܳܐ ܂ ܟ݁ܰܕ݂ ܟ݁ܰܪܝܳܐ ܠܶܗ ܥܰܠ ܩܰܫܝܽܘܬ݂
                    ܠܶܒ݁ܗܽܘܢ ܁ ܘܶܐܡܰܪ ܠܗܰܘ ܓ݁ܰܒ݂ܪܳܐ . ܦ݁ܫܽܘܛ ܐܺܝܕ݂ܳܟ݂ . ܘܰܦ݂ܫܰܛ ܂ ܘܬ݂ܶܩܢܰܬ݂ ܐܺܝܕ݂ܶܗ
                    ܀</p>
               </div>
               <div type="textpart" subtype="verse" n="6">
                  <p>ܘܰܢܦ݂ܰܩܘ ܦ݁ܪܺܝܫܶܐ̈ ܒ݁ܰܪ ܫܳܥܬ݂ܶܗ ܂ ܥܰܡ ܕ݁ܒ݂ܶܝܬ݂ ܗܶܪܳܘܕ݂ܶܣ ܆
                    ܘܡܶܠܟ݁ܳܐ ܢܣܰܒ݂ܘ ܥܠܰܘܗ̱ܝ ܂ ܐܰܝܟ݁ܰܢܳܐ ܕ݁ܢܰܘܒ݁ܕ݂ܽܘܢܳܝܗ̱ܝ .</p>
               </div>
               <div type="textpart" subtype="verse" n="7">
                  <p>ܘܝܶܫܽܘܥ ܥܰܡ ܬ݁ܰܠܡܺܝܕ݂ܰܘܗ̱ܝ̈ ܂ ܐܶܙܰܠ ܠܶܗ ܠܘܳܬ݂ ܝܰܡܳܐ . ܘܥܰܡܳܐ
                    ܣܰܓ݁ܺܝܳܐܐ ܡܶܢ ܓ݁ܠܺܝܠܳܐ ܢܰܩܦ݁ܶܗ ܗ̱ܘܳܐ . ܘܡܶܢ ܝܺܗܽܘܕ݂ ܁</p>
               </div>
               <div type="textpart" subtype="verse" n="8">
                  <p>ܘܡܶܢ ܐܽܘܪܺܫܠܶܡ . ܘܡܶܢ ܐܰܕ݂ܽܘܡ ܁ ܘܡܶܢ ܥܶܒ݂ܪܳܐ ܕ݁ܝܽܘܪܕ݁ܢܳܢ .
                    ܘܡܶܢ ܨܽܘܪ ܁ ܘܡܶܢ ܨܰܝܕ݁ܳܢ ܆ ܟ݁ܶܢܫܶܐ̈ ܣܰܓ݁ܺܝܶܐܐ̈ ܁ ܕ݁ܰܫܡܰܥܘ ܗ̱ܘܰܘ ܟ݁ܽܠ ܕ݁ܥܳܒ݂ܶܕ݂ ܂
                    ܐܶܬ݂ܰܘ ܠܘܳܬ݂ܶܗ .</p>
               </div>
               <div type="textpart" subtype="verse" n="9">
                  <p>ܘܶܐܡܰܪ ܠܬ݂ܰܠܡܺܝܕ݂ܰܘܗ̱ܝ̈ ܕ݁ܰܢܩܰܪܒ݂ܽܘܢ ܠܶܗ ܣܦ݂ܺܝܢ̱ܬ݁ܳܐ ܇ ܡܶܛܽܠ
                    ܟ݁ܶܢܫܶܐ̈ ܕ݁ܠܳܐ ܢܶܚܒ݁ܨܽܘܢܳܝܗ̱ܝ .</p>
               </div>
               <div type="textpart" subtype="verse" n="10">
                  <p>ܣܰܓ݁ܺܝܶܐܐ̈ ܓ݁ܶܝܪ ܡܰܐܣܶܐ ܗ̱ܘܳܐ ܆ ܥܕ݂ܰܡܳܐ ܕ݁ܢܶܗܘܽܘܢ ܢܳܦ݂ܠܺܝܢ
                    ܥܠܰܘܗ̱ܝ . ܡܶܛܽܠ ܕ݁ܢܶܬ݂ܩܰܪܒ݂ܽܘܢ ܠܶܗ .</p>
               </div>
               <div type="textpart" subtype="verse" n="11">
                  <p>ܘܰܐܝܠܶܝܢ ܕ݁ܺܐܝܬ݂ ܗ̱ܘܰܝ̈ ܠܗܽܘܢ ܡܰܚܘܳܬ݂ܳܐ̈ ܂ ܕ݁ܪܽܘܚܶܐ̈
                    ܛܰܢܦ݂ܳܬ݂ܳܐ̈ . ܡܳܐ ܕ݁ܰܚܙܰܐܘܽܗ̱ܝ ܂ ܢܳܦ݂ܠܺܝܢ ܗ̱ܘܰܘ ܘܩܳܥܶܝܢ ܘܳܐܡܪܺܝܢ . ܐܰܢ̱ܬ݁ ܗ̱ܽܘ
                    ܒ݁ܪܶܗ ܕ݁ܰܐܠܳܗܳܐ .</p>
               </div>
               <div type="textpart" subtype="verse" n="12">
                  <p>ܘܣܰܓ݁ܺܝ ܟ݁ܳܐܶܐ ܗ̱ܘܳܐ ܒ݁ܗܽܘܢ ܂ ܕ݁ܠܳܐ ܢܶܓ݂ܠܽܘܢܳܝܗ̱ܝ ܀</p>
               </div>
               <div type="textpart" subtype="verse" n="13">
                  <p>ܘܰܣܠܶܩ ܠܛܽܘܪܳܐ . ܘܰܩܪܳܐ ܠܰܐܝܠܶܝܢ ܕ݁ܰܨܒ݂ܳܐ ܆ ܘܶܐܬ݂ܰܘ ܠܘܳܬ݂ܶܗ
                    .</p>
               </div>
               <div type="textpart" subtype="verse" n="14">
                  <p>ܘܰܓ݂ܒ݂ܳܐ ܬ݁ܪܶܥܣܰܪ ܕ݁ܢܶܗܘܽܘܢ ܥܰܡܶܗ . ܘܕ݂ܰܢܫܰܕ݁ܰܪ ܐܶܢܽܘܢ
                    ܕ݁ܢܰܟ݂ܪܙܽܘܢ ܆</p>
               </div>
               <div type="textpart" subtype="verse" n="15">
                  <p>ܘܰܕ݂ܢܶܗܘܽܘܢ ܫܰܠܺܝܛܺܝܢ ܁ ܕ݁ܢܰܐܣܽܘܢ ܟ݁ܪܺܝܗܶܐ̈ ܂ ܘܢܰܦ݁ܩܽܘܢ
                    ܕ݁ܰܝܘܶܐ̈ ܀</p>
               </div>
               <div type="textpart" subtype="verse" n="16">
                  <p>ܘܫܰܡܺܝ ܠܫܶܡܥܽܘܢ ܫܡܳܐ ܂ ܟ݁ܺܐܦ݂ܳܐ .</p>
               </div>
               <div type="textpart" subtype="verse" n="17">
                  <p>ܘܰܠܝܰܥܩܽܘܒ݂ ܒ݁ܰܪ ܙܰܒ݂ܕ݂ܰܝ ܁ ܘܰܠܝܽܘܚܰܢܳܢ ܐܰܚܽܘܗ̱ܝ ܕ݁ܝܰܥܩܽܘܒ݂
                    ܆ ܣܳܡ ܠܗܽܘܢ ܫܡܳܐ ܂ ܒ݁̈ܢܰܝ ܪܓ݂ܶܫܝ ܇ ܕ݁ܺܐܝܬ݂ܰܘܗ̱ܝ ܒ݁ܢܰܝ̈ ܪܰܥܡܳܐ .</p>
               </div>
               <div type="textpart" subtype="verse" n="18">
                  <p>ܘܰܐܢܕ݁ܪܶܐܘܳܣ ܘܦ݂ܺܝܠܺܝܦ݁ܳܘܣ . ܘܒ݂ܰܪ ܬ݁ܽܘܠܡܰܝ ܁ ܘܡܰܬ݁ܰܝ ܂
                    ܘܬ݂ܳܐܘܡܰܐ . ܘܝܰܥܩܽܘܒ݂ ܒ݁ܰܪ ܚܰܠܦ݂ܰܝ ܁ ܘܬ݂ܰܕ݁ܰܝ ܂ ܘܫܶܡܥܽܘܢ ܩܢܳܢܳܝܳܐ .</p>
               </div>
               <div type="textpart" subtype="verse" n="19">
                  <p>ܘܺܝܗܽܘܕ݂ܳܐ ܣܟ݂ܰܪܝܽܘܛܳܐ ܆ ܗܰܘ ܕ݁ܰܐܫܠܡܶܗ ܀ ܘܶܐܬ݂ܰܘ ܠܒ݂ܰܝܬ݁ܳܐ
                    .</p>
               </div>
               <div type="textpart" subtype="verse" n="20">
                  <p>ܘܶܐܬ݂ܟ݁ܰܢܰܫܘ ܟ݁ܶܢܫܶܐ̈ ܬ݁ܽܘܒ݂ ܆ ܐܰܝܟ݁ܰܢܳܐ ܕ݁ܠܳܐ ܢܶܫܟ݁ܚܽܘܢ
                    ܗ̱ܘܰܘ ܠܰܚܡܳܐ ܠܡܶܐܟ݂ܰܠ .</p>
               </div>
               <div type="textpart" subtype="verse" n="21">
                  <p>ܘܰܫܡܰܥܘ ܐ̱ܚܝܳܢܰܘܗ̱ܝ̈ ܂ ܘܰܢܦ݂ܰܩܘ ܠܡܶܐܚܕ݁ܶܗ . ܐܳܡܪܺܝܢ ܗ̱ܘܰܘ
                    ܓ݁ܶܝܪ ܂ ܕ݁ܡܶܢ ܗܰܘܢܶܗ ܢܦ݂ܰܩ ܀</p>
               </div>
               <div type="textpart" subtype="verse" n="22">
                  <p>ܘܣܳܦ݂ܪܶܐ̈ ܐܰܝܠܶܝܢ ܕ݁ܡܶܢ ܐܽܘܪܺܫܠܶܡ ܢܚܶܬ݂ܘ ܂ ܐܳܡܪܺܝܢ ܗ̱ܘܰܘ .
                    ܒ݁ܥܶܠܙܒ݂ܽܘܒ݂ ܐܺܝܬ݂ ܒ݁ܶܗ . ܘܰܒ݂ܪܺܫܳܐ ܕ݁ܕ݂ܰܝܘܶܐ̈ ܡܰܦ݁ܶܩ ܕ݁ܰܝܘܶܐ̈ ܀</p>
               </div>
               <div type="textpart" subtype="verse" n="23">
                  <p>ܘܰܩܪܳܐ ܐܶܢܽܘܢ ܝܶܫܽܘܥ ܆ ܘܰܒ݂ܡܰܬ݂ܠܶܐ̈ ܐܶܡܰܪ ܠܗܽܘܢ . ܐܰܝܟ݁ܰܢܳܐ
                    ܡܶܫܟ݁ܰܚ ܣܳܛܳܢܳܐ ܠܣܳܛܳܢܳܐ ܠܡܰܦ݁ܳܩܽܘ .</p>
               </div>
               <div type="textpart" subtype="verse" n="24">
                  <p>ܐܶܢ ܡܰܠܟ݁ܽܘܬ݂ܳܐ ܓ݁ܶܝܪ ܥܰܠ ܢܰܦ݂ܫܳܗ ܬ݁ܶܬ݂ܦ݁ܰܠܰܓ݂ ܆ ܠܳܐ
                    ܡܶܫܟ݁ܚܳܐ ܠܰܡܩܳܡ ܡܰܠܟ݁ܽܘܬ݂ܳܐ ܗܳܝ .</p>
               </div>
               <div type="textpart" subtype="verse" n="25">
                  <p>ܘܶܐܢ ܒ݁ܰܝܬ݁ܳܐ ܥܰܠ ܢܰܦ݂ܫܶܗ ܢܶܬ݂ܦ݁ܰܠܰܓ݂ ܆ ܠܳܐ ܡܶܫܟ݁ܰܚ ܒ݁ܰܝܬ݁ܳܐ
                    ܗܰܘ ܠܰܡܩܳܡ .</p>
               </div>
               <div type="textpart" subtype="verse" n="26">
                  <p>ܘܶܐܢ ܗܽܘ ܕ݁ܣܳܛܳܢܳܐ ܩܳܡ ܥܰܠ ܢܰܦ݂ܫܶܗ ܘܶܐܬ݂ܦ݁ܰܠܰܓ݂ ܆ ܠܳܐ
                    ܡܶܫܟ݁ܰܚ ܠܰܡܩܳܡ . ܐܶܠܳܐ ܚܰܪܬ݂ܶܗ ܗ̱ܺܝ .</p>
               </div>
               <div type="textpart" subtype="verse" n="27">
                  <p>ܠܳܐ ܐ̱ܢܳܫ ܡܶܫܟ݁ܰܚ ܕ݁ܢܶܥܽܘܠ ܠܒ݂ܶܝܬ݂ ܚܰܣܺܝܢܳܐ ܂ ܘܢܶܚܛܽܘܦ݂
                    ܡܳܐܢܰܘܗ̱ܝ̈ ܇ ܐܶܠܳܐ ܐܶܢ ܠܽܘܩܕ݂ܰܡ ܠܚܰܣܺܝܢܳܐ ܢܶܐܣܽܘܪ ܇ ܘܗܳܝܕ݁ܶܝܢ ܒ݁ܰܝܬ݁ܶܗ ܢܶܒ݁ܽܘܙ
                    ܀</p>
               </div>
               <div type="textpart" subtype="verse" n="28">
                  <p>ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܆ ܕ݁ܟ݂ܽܠܗܽܘܢ ܚܛܳܗܶܐ̈ ܘܓ݂ܽܘܕ݁ܳܦ݂ܶܐ̈
                    ܕ݁ܰܢܓ݂ܰܕ݁ܦ݂ܽܘܢ ܒ݁ܢܰܝ̈ ܐ̱ܢܳܫܳܐ̈ ܂ ܢܶܫܬ݁ܰܒ݂ܩܽܘܢ ܠܗܽܘܢ .</p>
               </div>
               <div type="textpart" subtype="verse" n="29">
                  <p>ܡܰܢ ܕ݁ܶܝܢ ܕ݁ܰܢܓ݂ܰܕ݁ܶܦ݂ ܥܰܠ ܪܽܘܚܳܐ ܕ݁ܩܽܘܕ݂ܫܳܐ ܆ ܠܰܝܬ݁ ܠܶܗ
                    ܫܽܘܒ݂ܩܳܢܳܐ ܠܥܳܠܰܡ . ܐܶܠܳܐ ܡܚܰܝܰܒ݂ ܗ̱ܽܘ ܠܕ݂ܺܝܢܳܐ ܕ݁ܰܠܥܳܠܰܡ .</p>
               </div>
               <div type="textpart" subtype="verse" n="30">
                  <p>ܡܶܛܽܠ ܕ݁ܳܐܡܪܺܝܢ ܗ̱ܘܰܘ ܂ ܕ݁ܪܽܘܚܳܐ ܛܰܢܦ݂ܬ݂ܳܐ ܐܺܝܬ݂ ܒ݁ܶܗ ܀</p>
               </div>
               <div type="textpart" subtype="verse" n="31">
                  <p>ܘܶܐܬ݂ܰܘ ܐܶܡܶܗ ܘܰܐܚܰܘܗ̱ܝ̈ ܁ ܩܳܝܡܺܝܢ ܠܒ݂ܰܪ ܆ ܘܫܰܕ݁ܰܪܘ
                    ܕ݁ܢܶܩܪܽܘܢܳܝܗ̱ܝ ܠܗܽܘܢ :</p>
               </div>
               <div type="textpart" subtype="verse" n="32">
                  <p>ܝܳܬ݂ܶܒ݂ ܗ̱ܘܳܐ ܕ݁ܶܝܢ ܚܕ݂ܳܪܰܘܗ̱ܝ̈ ܟ݁ܶܢܫܳܐ . ܘܶܐܡܰܪܘ ܠܶܗ . ܗܳܐ
                    ܐܶܡܳܟ݂ ܘܰܐܚܰܝܟ݁̈ ܠܒ݂ܰܪ ܒ݁ܳܥܶܝܢ ܠܳܟ݂ .</p>
               </div>
               <div type="textpart" subtype="verse" n="33">
                  <p>ܘܰܥܢܳܐ ܂ ܘܶܐܡܰܪ ܠܗܽܘܢ . ܡܰܢ ܗ̱ܺܝ ܐܶܡܝ ܁ ܘܡܰܢ ܐܶܢܽܘܢ ܐܰܚܰܝ̈
                    .</p>
               </div>
               <div type="textpart" subtype="verse" n="34">
                  <p>ܘܚܳܪ ܒ݁ܰܐܝܠܶܝܢ ܕ݁ܝܳܬ݂ܒ݁ܺܝܢ ܠܘܳܬ݂ܶܗ ܂ ܘܶܐܡܰܪ . ܗܳܐ ܐܶܡܝ ܁
                    ܘܗܳܐ ܐܰܚܰܝ̈ .</p>
               </div>
               <div type="textpart" subtype="verse" n="35">
                  <p>ܡܰܢ ܕ݁ܢܶܥܒ݁ܶܕ݂ ܓ݁ܶܝܪ ܨܶܒ݂ܝܳܢܶܗ ܕ݁ܰܐܠܳܗܳܐ ܆ ܗܽܘܝܽܘ ܐܳܚܝ ܁
                    ܘܚܳܬ݂ܝ ܂ ܘܶܐܡܝ ܀.܀.܀܀</p>
               </div>
            </div>
            <div type="textpart" subtype="chapter" n="4">
               <milestone unit="SyrChapter" n="4"/>
               <div type="textpart" subtype="verse" n="1">
                  <p>ܬ݁ܽܘܒ݂ ܕ݁ܶܝܢ ܫܰܪܺܝ ܗ̱ܘܳܐ ܡܰܠܶܦ݂ ܂ ܥܰܠ ܝܰܕ݂ ܝܰܡܳܐ .
                    ܘܶܐܬ݂ܟ݁ܰܢܰܫܘ ܠܘܳܬ݂ܶܗ ܟ݁ܶܢܫܶܐ̈ ܣܰܓ݁ܺܝܶܐܐ̈ ܆ ܐܰܝܟ݂ ܕ݁ܢܶܣܰܩ ܢܶܬ݁ܶܒ݂ ܠܶܗ
                    ܒ݁ܰܣܦ݂ܺܝܢ̱ܬ݁ܳܐ ܒ݁ܝܰܡܳܐ . ܘܟ݂ܽܠܶܗ ܟ݁ܶܢܫܳܐ ܂ ܩܳܐܶܡ ܗ̱ܘܳܐ ܥܰܠ ܐܰܪܥܳܐ ܥܰܠ ܝܰܕ݂ ܝܰܡܳܐ
                    .</p>
               </div>
               <div type="textpart" subtype="verse" n="2">
                  <p>ܘܡܰܠܶܦ݂ ܗ̱ܘܳܐ ܠܗܽܘܢ ܒ݁ܡܰܬ݂ܠܶܐ̈ ܣܰܓ݁ܺܝ ܁ ܘܳܐܡܰܪ ܗ̱ܘܳܐ
                    ܒ݁ܝܽܘܠܦ݁ܳܢܶܗ ܂</p>
               </div>
               <div type="textpart" subtype="verse" n="3">
                  <p>ܫܡܰܥܘ . ܗܳܐ ܢܦ݂ܰܩ ܙܳܪܽܘܥܳܐ ܁ ܠܡܶܙܪܰܥ .</p>
               </div>
               <div type="textpart" subtype="verse" n="4">
                  <p>ܘܟ݂ܰܕ݂ ܙܪܰܥ ܆ ܐܺܝܬ݂ ܕ݁ܰܢܦ݂ܰܠ ܥܰܠ ܝܰܕ݂ ܐܽܘܪܚܳܐ . ܘܶܐܬ݂ܳܬ݂
                    ܦ݁ܳܪܰܚܬ݂ܳܐ ܂ ܘܶܐܟ݂ܰܠܬ݂ܶܗ .</p>
               </div>
               <div type="textpart" subtype="verse" n="5">
                  <p>ܐ̱ܚܪܺܢܳܐ ܕ݁ܶܝܢ ܢܦ݂ܰܠ ܥܰܠ ܫܽܘܥܳܐ ܂ ܐܰܝܟ݁ܳܐ ܕ݁ܠܰܝܬ݁ ܐܰܪܥܳܐ
                    ܣܰܓ݁ܺܝ . ܘܒ݂ܰܪ ܫܳܥܬ݂ܶܗ ܂ ܒ݁ܠܰܨ ܁ ܡܶܛܽܠ ܕ݁ܠܰܝܬ݁ ܗ̱ܘܳܐ ܥܽܘܡܩܳܐ ܕ݁ܰܐܪܥܳܐ .</p>
               </div>
               <div type="textpart" subtype="verse" n="6">
                  <p>ܟ݁ܰܕ݂ ܕ݁ܢܰܚ ܕ݁ܶܝܢ ܫܶܡܫܳܐ ܂ ܚܡܳܐ . ܘܡܶܛܽܠ ܕ݁ܠܰܝܬ݁ ܗ̱ܘܳܐ ܠܶܗ
                    ܥܶܩܳܪܳܐ ܂ ܝܺܒ݂ܶܫ .</p>
               </div>
               <div type="textpart" subtype="verse" n="7">
                  <p>ܘܰܐ̱ܚܪܺܢܳܐ ܢܦ݂ܰܠ ܒ݁ܶܝܬ݂ ܟ݁ܽܘܒ݁ܶܐ̈ . ܘܰܣܠܶܩܘ ܟ݁ܽܘܒ݁ܶܐ̈ ܂
                    ܘܚܰܢܩܽܘܗ̱ܝ . ܘܦ݂ܺܐܪܶܐ̈ ܠܳܐ ܝܰܗ̱ܒ݂ .</p>
               </div>
               <div type="textpart" subtype="verse" n="8">
                  <p>ܐ̱ܚܪܺܢܳܐ ܕ݁ܶܝܢ ܁ ܢܦ݂ܰܠ ܥܰܠ ܐܰܪܥܳܐ ܛܳܒ݂ܬ݂ܳܐ ܆ ܘܰܣܠܶܩ ܁ ܘܰܪܒ݂ܳܐ
                    ܂ ܘܝܰܗ̱ܒ݂ ܦ݁ܺܐܪܶܐ̈ . ܐܺܝܬ݂ ܕ݁ܰܬ݂ܠܳܬ݂ܺܝܢ ܁ ܘܺܐܝܬ݂ ܕ݁ܶܫܬ݁ܺܝܢ ܂ ܘܺܐܝܬ݂ ܕ݁ܰܡܳܐܐ
                    .</p>
               </div>
               <div type="textpart" subtype="verse" n="9">
                  <p>ܘܶܐܡܰܪ ܗ̱ܘܳܐ ܆ ܡܰܢ ܕ݁ܺܐܝܬ݂ ܠܶܗ ܐܶܕ݂ܢܶܐ̈ ܕ݁ܢܶܫܡܰܥ ܂ ܢܶܫܡܰܥ
                    ܀</p>
               </div>
               <div type="textpart" subtype="verse" n="10">
                  <p>ܟ݁ܰܕ݂ ܗܘܰܘ ܕ݁ܶܝܢ ܒ݁ܰܠܚܽܘܕ݂ܰܝܗܽܘܢ ܆ ܫܰܐܠܽܘܗ̱ܝ ܗܶܢܽܘܢ ܕ݁ܥܰܡܶܗ
                    ܥܰܡ ܬ݁ܪܶܥܣܰܪܬ݁ܶܗ̈ ܂ ܡܰܬ݂ܠܳܐ ܗܰܘ .</p>
               </div>
               <div type="textpart" subtype="verse" n="11">
                  <p>ܘܶܐܡܰܪ ܠܗܽܘܢ ܝܶܫܽܘܥ . ܠܟ݂ܽܘܢ ܝܺܗܺܝܒ݂ ܠܡܶܕ݁ܰܥ ܐ̱ܪܳܙܳܐ
                    ܕ݁ܡܰܠܟ݁ܽܘܬ݂ܶܗ ܕ݁ܰܐܠܳܗܳܐ . ܠܒ݂ܰܪܳܝܶܐ̈ ܕ݁ܶܝܢ ܟ݁ܽܠ ܡܶܕ݁ܶܡ ܂ ܒ݁ܡܰܬ݂ܠܶܐ̈ ܗܳܘܶܐ .</p>
               </div>
               <div type="textpart" subtype="verse" n="12">
                  <p>ܕ݁ܟ݂ܰܕ݂ ܚܳܙܶܝܢ ܁ ܢܶܚܙܽܘܢ ܂ ܘܠܳܐ ܢܶܚܙܽܘܢ . ܘܟ݂ܰܕ݂ ܫܳܡܥܺܝܢ ܁
                    ܢܶܫܡܥܽܘܢ ܂ ܘܠܳܐ ܢܶܣܬ݁ܰܟ݁ܠܽܘܢ . ܕ݁ܰܠܡܳܐ ܢܶܬ݂ܦ݁ܢܽܘܢ ܂ ܘܢܶܫܬ݁ܰܒ݂ܩܽܘܢ ܠܗܽܘܢ
                    ܚܛܳܗܰܝܗܽܘܢ̈ ܀</p>
               </div>
               <div type="textpart" subtype="verse" n="13">
                  <p>ܘܶܐܡܰܪ ܠܗܽܘܢ . ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ ܠܶܗ ܠܡܰܬ݂ܠܳܐ ܗܳܢܳܐ ܆
                    ܘܰܐܝܟ݁ܰܢܳܐ ܟ݁ܽܠܗܽܘܢ ܡܰܬ݂ܠܶܐ̈ ܬ݁ܶܕ݁ܥܽܘܢ ܀</p>
               </div>
               <div type="textpart" subtype="verse" n="14">
                  <p>ܙܳܪܽܘܥܳܐ ܕ݁ܰܙܪܰܥ ܂ ܡܶܠܬ݂ܳܐ ܙܪܰܥ .</p>
               </div>
               <div type="textpart" subtype="verse" n="15">
                  <p>ܗܳܠܶܝܢ ܕ݁ܶܝܢ ܕ݁ܥܰܠ ܝܰܕ݂ ܐܽܘܪܚܳܐ ܆ ܗܳܠܶܝܢ ܐܶܢܽܘܢ ܕ݁ܡܶܙܕ݁ܰܪܥܳܐ
                    ܒ݁ܗܽܘܢ ܡܶܠܬ݂ܳܐ . ܘܡܳܐ ܕ݁ܰܫܡܰܥܘ ܆ ܡܶܚܕ݂ܳܐ ܐܳܬ݂ܶܐ ܣܳܛܳܢܳܐ ܁ ܘܫܳܩܶܠ ܠܳܗ ܠܡܶܠܬ݂ܳܐ
                    ܕ݁ܰܙܪܺܝܥܳܐ ܒ݁ܠܶܒ݁ܗܽܘܢ .</p>
               </div>
               <div type="textpart" subtype="verse" n="16">
                  <p>ܘܗܳܢܽܘܢ ܕ݁ܥܰܠ ܫܽܘܥܳܐ ܐܶܙܕ݁ܪܰܥܘ ܆ ܗܳܠܶܝܢ ܐܶܢܽܘܢ ܕ݁ܡܳܐ
                    ܕ݁ܰܫܡܰܥܘ ܡܶܠܬ݂ܳܐ ܇ ܡܶܚܕ݂ܳܐ ܒ݁ܚܰܕ݂ܽܘܬ݂ܳܐ ܡܩܰܒ݁ܠܺܝܢ ܠܳܗ .</p>
               </div>
               <div type="textpart" subtype="verse" n="17">
                  <p>ܘܠܰܝܬ݁ ܠܗܽܘܢ ܥܶܩܳܪܳܐ ܒ݁ܢܰܦ݂ܫܗܽܘܢ . ܐܶܠܳܐ ܕ݁ܙܰܒ݂ܢܳܐ ܐܶܢܽܘܢ .
                    ܘܡܳܐ ܕ݁ܰܗܘܳܐ ܐܽܘܠܨܳܢܳܐ ܁ ܐܰܘ ܪܕ݂ܽܘܦ݂ܝܳܐ ܡܶܛܽܠ ܡܶܠܬ݂ܳܐ ܆ ܥܓ݂ܰܠ ܡܶܬ݂ܟ݁ܰܫܠܺܝܢ
                    .</p>
               </div>
               <div type="textpart" subtype="verse" n="18">
                  <p>ܘܗܳܢܽܘܢ ܕ݁ܒ݂ܶܝܬ݂ ܟ݁ܽܘܒ݁ܶܐ̈ ܡܶܙܕ݁ܰܪܥܺܝܢ ܆ ܗܳܠܶܝܢ ܐܶܢܽܘܢ
                    ܗܳܢܽܘܢ ܕ݁ܰܫܡܰܥܘ ܡܶܠܬ݂ܳܐ ܇</p>
               </div>
               <div type="textpart" subtype="verse" n="19">
                  <p>ܘܪܶܢܝܳܐ ܕ݁ܥܳܠܡܳܐ ܗܳܢܳܐ ܁ ܘܛܽܘܥܝܰܝ ܕ݁ܥܽܘܬ݂ܪܳܐ ܇ ܘܫܰܪܟ݁ܳܐ
                    ܕ݁ܰܪܓ݂ܺܝܓ݂ܳܬ݂ܳܐ̈ ܐ̱ܚܪܳܢܝܳܬ݂ܳܐ̈ ܥܳܐܠܳܢ̈ ܚܳܢܩܳܢ̈ ܠܳܗ ܠܡܶܠܬ݂ܳܐ ܇ ܘܰܕ݂ܠܳܐ ܦ݁ܺܐܪܶܐ̈
                    ܗܳܘܝܳܐ .</p>
               </div>
               <div type="textpart" subtype="verse" n="20">
                  <p>ܘܗܳܢܽܘܢ ܕ݁ܒ݂ܰܐܪܥܳܐ ܛܳܒ݂ܬ݂ܳܐ ܐܶܙܕ݁ܪܰܥܘ ܆ ܗܳܠܶܝܢ ܐܶܢܽܘܢ
                    ܕ݁ܫܳܡܥܺܝܢ ܡܶܠܬ݂ܳܐ ܇ ܘܰܡܩܰܒ݁ܠܺܝܢ ܘܝܳܗܒ݁ܺܝܢ ܦ݁ܺܐܪܶܐ̈ ܇ ܒ݁ܰܬ݂ܠܳܬ݂ܺܝܢ ܘܒ݂ܰܫܬ݁ܺܝܢ
                    ܘܒ݂ܰܡܳܐܐ ܀</p>
               </div>
               <div type="textpart" subtype="verse" n="21">
                  <p>ܘܶܐܡܰܪ ܠܗܽܘܢ . ܕ݁ܰܠܡܳܐ ܐܳܬ݂ܶܐ ܫܪܳܓ݂ܳܐ ܁ ܕ݁ܰܬ݂ܚܶܝܬ݂ ܣܰܐܬ݂ܳܐ
                    ܢܶܬ݁ܬ݁ܣܺܝܡ ܆ ܐܰܘ ܬ݁ܚܶܝܬ݂ ܥܰܪܣܳܐ ܆ ܠܳܐ ܗ̱ܘܳܐ ܆ ܕ݁ܥܰܠ ܡܢܳܪܬ݁ܳܐ ܢܶܬ݁ܬ݁ܣܺܝܡ .</p>
               </div>
               <div type="textpart" subtype="verse" n="22">
                  <p>ܠܰܝܬ݁ ܓ݁ܶܝܪ ܡܶܕ݁ܶܡ ܕ݁ܰܛܫܶܐ ܂ ܕ݁ܠܳܐ ܢܶܬ݂ܓ݁ܠܶܐ . ܘܠܳܐ ܗ̱ܘܳܐ
                    ܒ݁ܛܽܘܫܝܳܐ ܘܠܳܐ ܡܶܬ݂ܓ݁ܠܶܐ ܀</p>
               </div>
               <div type="textpart" subtype="verse" n="23">
                  <p>ܐܶܢ ܐ̱ܢܳܫ ܐܺܝܬ݂ ܠܶܗ ܐܶܕ݂ܢܶܐ̈ ܕ݁ܢܶܫܡܰܥ ܂ ܢܶܫܡܰܥ ܀</p>
               </div>
               <div type="textpart" subtype="verse" n="24">
                  <p>ܘܶܐܡܰܪ ܠܗܽܘܢ . ܚܙܰܘ ܡܳܢܳܐ ܫܳܡܥܺܝܢ ܐܢ̱ܬ݁ܽܘܢ . ܒ݁ܗܳܝ ܟ݁ܝܳܠܬ݁ܳܐ
                    ܕ݁ܰܡܟ݂ܺܝܠܺܝܢ ܐܢ̱ܬ݁ܽܘܢ ܂ ܡܶܬ݁ܬ݁ܟ݂ܺܝܠ ܠܟ݂ܽܘܢ ܁ ܘܡܶܬ݁ܬ݁ܰܘܣܰܦ݂ ܠܟ݂ܽܘܢ ܂ ܠܰܐܝܠܶܝܢ
                    ܕ݁ܫܳܡܥܺܝܢ .</p>
               </div>
               <div type="textpart" subtype="verse" n="25">
                  <p>ܡܰܢ ܕ݁ܺܐܝܬ݂ ܠܶܗ ܓ݁ܶܝܪ ܂ ܢܶܬ݂ܺܝܗܶܒ݂ ܠܶܗ . ܘܡܰܢ ܕ݁ܠܰܝܬ݁ ܠܶܗ ܆
                    ܐܳܦ݂ ܗܰܘ ܕ݁ܺܐܝܬ݂ ܠܶܗ ܂ ܢܶܫܬ݁ܩܶܠ ܡܶܢܶܗ ܀</p>
               </div>
               <div type="textpart" subtype="verse" n="26">
                  <p>ܘܶܐܡܰܪ ܗ̱ܘܳܐ ܂ ܗܳܟ݂ܰܢܳܐ ܗ̱ܝ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ ܆ ܐܰܝܟ݂
                    ܐ̱ܢܳܫ ܕ݁ܢܰܪܡܶܐ ܙܰܪܥܳܐ ܒ݁ܰܐܪܥܳܐ ܇</p>
               </div>
               <div type="textpart" subtype="verse" n="27">
                  <p>ܘܢܶܕ݂ܡܰܟ݂ ܘܰܢܩܽܘܡ ܒ݁ܠܺܠܝܳܐ ܘܒ݂ܺܐܝܡܳܡܳܐ ܇ ܘܙܰܪܥܳܐ ܢܶܪܒ݁ܶܐ
                    ܘܢܺܐܪܰܟ݂ ܂ ܟ݁ܰܕ݂ ܗܽܘ ܠܳܐ ܝܳܕ݂ܰܥ .</p>
               </div>
               <div type="textpart" subtype="verse" n="28">
                  <p>ܐܰܪܥܳܐ ܓ݁ܶܝܪ ܡܰܝܬ݁ܝܳܐ ܠܶܗ ܠܦ݂ܺܐܪܳܐ . ܘܠܽܘܩܕ݂ܰܡ ܗܳܘܶܐ ܥܶܣܒ݁ܳܐ
                    . ܘܒ݂ܳܬ݂ܪܶܗ ܫܶܒ݁ܠܳܐ . ܐ̱ܚܪܳܝܰܬ݂ ܕ݁ܶܝܢ ܚܶܛܬ݂ܳܐ ܡܫܰܡܠܰܝܬ݁ܳܐ ܂ ܒ݁ܫܶܒ݁ܠܳܐ .</p>
               </div>
               <div type="textpart" subtype="verse" n="29">
                  <p>ܡܳܐ ܕ݁ܰܫܡܶܢ ܕ݁ܶܝܢ ܦ݁ܺܐܪܳܐ ܆ ܡܶܚܕ݂ܳܐ ܐܳܬ݂ܝܳܐ ܡܰܓ݁ܠܳܐ ܂
                    ܕ݁ܡܰܛܺܝ ܚܨܳܕ݂ܳܐ ܀</p>
               </div>
               <div type="textpart" subtype="verse" n="30">
                  <p>ܘܶܐܡܰܪ . ܠܡܳܢܳܐ ܢܕ݂ܰܡܶܝܗ ܠܡܰܠܟ݁ܽܘܬ݂ܳܐ ܕ݁ܰܐܠܳܗܳܐ ܆ ܘܒ݂ܰܐܝܢܳܐ
                    ܡܰܬ݂ܠܳܐ ܢܰܡܬ݁ܠܺܝܗ .</p>
               </div>
               <div type="textpart" subtype="verse" n="31">
                  <p>ܐܰܝܟ݂ ܦ݁ܪܶܕ݁ܬ݁ܳܐ ܗ̱ܝ ܕ݁ܚܰܪܕ݁ܠܳܐ ܁ ܗܳܝ ܕ݁ܡܳܐ ܕ݁ܶܐܙܕ݁ܰܪܥܰܬ݂
                    ܒ݁ܰܐܪܥܳܐ ܇ ܙܥܽܘܪܝܳܐ ܗ̱ܝ ܡܶܢ ܟ݁ܽܠܗܽܘܢ ܙܰܪܥܽܘܢܶܐ̈ ܕ݁ܥܰܠ ܐܰܪܥܳܐ .</p>
               </div>
               <div type="textpart" subtype="verse" n="32">
                  <p>ܘܡܳܐ ܕ݁ܶܐܙܕ݁ܰܪܥܰܬ݂ ܆ ܣܳܠܩܳܐ ܘܗܳܘܝܳܐ ܪܰܒ݁ܳܐ ܁ ܡܶܢ ܟ݁ܽܠܗܽܘܢ
                    ܝܰܪܩܽܘܢܶܐ̈ . ܘܥܳܒ݂ܕ݁ܳܐ ܣܰܘܟ݁ܶܐ̈ ܪܰܘܪܒ݂ܳܬ݂ܳܐ̈ ܆ ܐܰܝܟ݂ ܕ݁ܬ݂ܶܫܟ݁ܰܚ ܁ ܕ݁ܰܒ݂ܛܶܠܳܠܳܗ
                    ܦ݁ܳܪܰܚܬ݂ܳܐ ܬ݁ܶܫܟ݁ܰܢ ܀</p>
               </div>
               <div type="textpart" subtype="verse" n="33">
                  <p>ܒ݁ܡܰܬ݂ܠܶܐ̈ ܕ݁ܰܐܝܟ݂ ܗܳܠܶܝܢ ܡܡܰܠܶܠ ܗ̱ܘܳܐ ܝܶܫܽܘܥ ܥܰܡܗܽܘܢ
                    ܡܰܬ݂ܠܶܐ̈ ܇ ܐܰܝܟ݂ ܕ݁ܡܶܫܟ݁ܚܺܝܢ ܗ̱ܘܰܘ ܠܡܶܫܡܰܥ .</p>
               </div>
               <div type="textpart" subtype="verse" n="34">
                  <p>ܘܰܕ݂ܠܳܐ ܡܰܬ݂ܠܶܐ̈ ܂ ܠܳܐ ܡܡܰܠܶܠ ܗ̱ܘܳܐ ܥܰܡܗܽܘܢ .
                    ܠܬ݂ܰܠܡܺܝܕ݂ܰܘܗ̱ܝ̈ ܕ݁ܶܝܢ ܂ ܒ݁ܰܝܢܰܘܗ̱ܝ ܘܰܠܗܽܘܢ ܡܦ݂ܰܫܶܩ ܗ̱ܘܳܐ ܟ݁ܽܠܡܶܕ݁ܶܡ ܀</p>
               </div>
               <div type="textpart" subtype="verse" n="35">
                  <p>ܘܶܐܡܰܪ ܠܗܽܘܢ ܁ ܒ݁ܗܰܘ ܝܰܘܡܳܐ ܒ݁ܪܰܡܫܳܐ ܁ ܢܶܥܒ݁ܰܪ ܠܰܢ ܠܥܶܒ݂ܪܳܐ
                    ܀</p>
               </div>
               <div type="textpart" subtype="verse" n="36">
                  <p>ܘܰܫܒ݂ܰܩܘ ܠܟ݂ܶܢܫܶܐ̈ ܆ ܘܕ݂ܰܒ݂ܪܽܘܗ̱ܝ ܟ݁ܰܕ݂ ܒ݁ܰܣܦ݂ܺܝܢ̱ܬ݁ܳܐ ܗܽܘ .
                    ܘܰܣܦ݂ܺܝܢܶܐ̈ ܐ̱ܚܪܳܢܝܳܬ݂ܳܐ̈ ܐܺܝܬ݂ ܗ̱ܘܰܝ̈ ܥܰܡܗܽܘܢ .</p>
               </div>
               <div type="textpart" subtype="verse" n="37">
                  <p>ܘܰܗܘܳܬ݂ ܥܰܠܥܳܠܳܐ ܪܰܒ݁ܬ݂ܳܐ ܁ ܘܪܽܘܚܳܐ . ܘܓ݂ܰܠ̱ܠܶܐ̈ ܢܳܦ݂ܠܺܝܢ
                    ܗ̱ܘܰܘ ܒ݁ܰܣܦ݂ܺܝܢ̱ܬ݁ܳܐ . ܘܩܰܪܺܝܒ݂ܳܐ ܗ̱ܘܳܬ݂ ܕ݁ܬ݂ܶܬ݂ܡܠܶܐ .</p>
               </div>
               <div type="textpart" subtype="verse" n="38">
                  <p>ܗܽܘ ܕ݁ܶܝܢ ܝܶܫܽܘܥ ܥܰܠ ܒ݁ܶܣܳܕ݂ܝܳܐ ܕ݁ܡܶܟ݂ ܗ̱ܘܳܐ ܂ ܒ݁ܚܰܪܬ݂ܳܗ
                    ܕ݁ܰܣܦ݂ܺܝܢ̱ܬ݁ܳܐ . ܘܶܐܬ݂ܰܘ ܐܰܩܺܝܡܽܘܗ̱ܝ ܂ ܘܳܐܡܪܺܝܢ ܠܶܗ . ܪܰܒ݁ܰܢ ܆ ܠܳܐ ܒ݁ܛܺܝܠ ܠܳܟ݂
                    ܕ݁ܳܐܒ݂ܕ݁ܺܝܢ ܚ̱ܢܰܢ .</p>
               </div>
               <div type="textpart" subtype="verse" n="39">
                  <p>ܘܩܳܡ ܘܰܟ݂ܐܳܐ ܒ݁ܪܽܘܚܳܐ . ܘܶܐܡܰܪ ܠܝܰܡܳܐ . ܫܠܺܝ ܁ ܙܓ݂ܺܝܪ ܐܰܢ̱ܬ݁
                    . ܘܫܶܠܝܰܬ݂ ܪܽܘܚܳܐ . ܘܰܗܘܳܐ ܢܰܘܚܳܐ ܪܰܒ݁ܳܐ .</p>
               </div>
               <div type="textpart" subtype="verse" n="40">
                  <p>ܘܶܐܡܰܪ ܠܗܽܘܢ . ܠܡܳܢܳܐ ܕ݁ܰܚܽܘܠܬ݂ܳܢܺܝܢ̈ ܐܢ̱ܬ݁ܽܘܢ ܗܳܟ݂ܰܢ
                    ܘܰܠܡܳܢܳܐ ܠܰܝܬ݁ ܒ݁ܟ݂ܽܘܢ ܗܰܝܡܳܢܽܘܬ݂ܳܐ .</p>
               </div>
               <div type="textpart" subtype="verse" n="41">
                  <p>ܘܰܕ݂ܚܶܠܘ ܁ ܕ݁ܶܚܠܬ݂ܳܐ ܪܰܒ݁ܬ݂ܳܐ . ܘܳܐܡܪܺܝܢ ܗ̱ܘܰܘ ܚܰܕ݂ ܠܚܰܕ݂ ܆
                    ܡܰܢܽܘ ܟ݁ܰܝ ܗܳܢܳܐ ܁ ܕ݁ܪܽܘܚܶܐ̈ ܘܝܰܡܳܐ ܡܶܫܬ݁ܰܡܥܺܝܢ ܠܶܗ ܀܀</p>
               </div>
            </div>
            <div type="textpart" subtype="chapter" n="5">
               <div type="textpart" subtype="verse" n="1">
                  <p>ܘܶܐܬ݂ܳܐ ܠܥܶܒ݂ܪܳܐ ܕ݁ܝܰܡܳܐ ܂ ܠܰܐܬ݂ܪܳܐ ܕ݁ܓ݂ܳܕ݂ܪܳܝܶܐ̈ .</p>
               </div>
               <div type="textpart" subtype="verse" n="2">
                  <p>ܘܟ݂ܰܕ݂ ܢܦ݂ܰܩ ܡܶܢ ܣܦ݂ܺܝܢ̱ܬ݁ܳܐ ܆ ܦ݁ܓ݂ܰܥ ܒ݁ܶܗ ܡܶܢ ܒ݁ܶܝܬ݂
                    ܩܒ݂ܽܘܪܶܐ̈ ܂ ܓ݁ܰܒ݂ܪܳܐ ܕ݁ܺܐܝܬ݂ ܒ݁ܶܗ ܪܽܘܚܳܐ ܛܰܢܦ݂ܬ݂ܳܐ .</p>
               </div>
               <div type="textpart" subtype="verse" n="3">
                  <p>ܘܥܳܡܰܪ ܗ̱ܘܳܐ ܒ݁ܶܝܬ݂ ܩܒ݂ܽܘܪܶܐ̈ . ܘܰܒ݂ܫܺܫܠܳܬ݂ܳܐ̈ ܐ̱ܢܳܫ ܠܳܐ
                    ܡܶܫܟ݁ܰܚ ܗ̱ܘܳܐ ܠܡܶܐܣܪܶܗ .</p>
               </div>
               <div type="textpart" subtype="verse" n="4">
                  <p>ܡܶܛܽܠ ܕ݁ܟ݂ܽܠ ܐܶܡܰܬ݂ܝ ܕ݁ܰܒ݂ܣܽܘܛܡܶܐ̈ ܘܰܒ݂ܫܺܫܠܳܬ݂ܳܐ̈ ܡܶܬ݂ܶܐܣܰܪ
                    ܗ̱ܘܳܐ ܆ ܫܺܫܠܳܬ݂ܳܐ̈ ܡܬ݂ܰܒ݁ܰܪ ܗ̱ܘܳܐ ܂ ܘܣܽܘܛܡܶܐ̈ ܡܦ݂ܰܣܶܩ ܗ̱ܘܳܐ . ܘܠܳܐ ܐ̱ܢܳܫ ܡܶܫܟ݁ܰܚ
                    ܗ̱ܘܳܐ ܠܡܶܟ݂ܒ݁ܫܶܗ .</p>
               </div>
               <div type="textpart" subtype="verse" n="5">
                  <p>ܘܰܒ݂ܟ݂ܽܠ ܙܒ݂ܰܢ ܒ݁ܠܺܠܝܳܐ ܘܒ݂ܺܐܝܡܳܡܳܐ ܆ ܒ݁ܒ݂ܶܝܬ݂ ܩܒ݂ܽܘܪܶܐ̈
                    ܘܰܒ݂ܛܽܘܪܶܐ̈ ܂ ܐܺܝܬ݂ܰܘܗ̱ܝ ܗ̱ܘܳܐ . ܘܩܳܥܶܐ ܗ̱ܘܳܐ ܂ ܘܰܡܨܰܠܶܦ݂ ܢܰܦ݂ܫܶܗ ܒ݁ܟ݂ܺܐܦ݂ܶܐ̈
                    .</p>
               </div>
               <div type="textpart" subtype="verse" n="6">
                  <p>ܟ݁ܰܕ݂ ܚܙܳܐ ܕ݁ܶܝܢ ܠܝܶܫܽܘܥ ܡܶܢ ܪܽܘܚܩܳܐ ܆ ܪܗܶܛ ܣܓ݂ܶܕ݂ ܠܶܗ .</p>
               </div>
               <div type="textpart" subtype="verse" n="7">
                  <p>ܘܰܩܥܳܐ ܒ݁ܩܳܠܳܐ ܪܳܡܳܐ ܂ ܘܶܐܡܰܪ . ܡܳܐ ܠܺܝ ܘܠܳܟ݂ ܁ ܝܶܫܽܘܥ ܅
                    ܒ݁ܪܶܗ ܕ݁ܰܐܠܳܗܳܐ ܡܪܰܝܡܳܐ . ܡܰܘܡܶܐ ܐ̱ܢܳܐ ܠܳܟ݂ ܒ݁ܰܐܠܳܗܳܐ ܂ ܕ݁ܠܳܐ ܬ݁ܫܰܢܩܰܢܝ .</p>
               </div>
               <div type="textpart" subtype="verse" n="8">
                  <p>ܐܳܡܰܪ ܗ̱ܘܳܐ ܠܶܗ ܓ݁ܶܝܪ ܆ ܦ݁ܽܘܩ ܡܶܢ ܒ݁ܰܪܢܳܫܳܐ ܁ ܪܽܘܚܳܐ ܛܰܢܦ݂ܳܐ
                    .</p>
               </div>
               <div type="textpart" subtype="verse" n="9">
                  <p>ܘܫܰܐܠܶܗ ܂ ܐܰܝܟ݁ܰܢܳܐ ܫܡܳܟ݂ . ܐܳܡܰܪ ܠܶܗ ܠܶܓ݂ܝܽܘܢ ܫܡܰܢ . ܡܶܛܽܠ
                    ܕ݁ܣܰܓ݁ܺܝܶܐܐ̈ ܚ̱ܢܰܢ .</p>
               </div>
               <div type="textpart" subtype="verse" n="10">
                  <p>ܘܒ݂ܳܥܶܐ ܗ̱ܘܳܐ ܡܶܢܶܗ ܣܰܓ݁ܺܝ ܆ ܕ݁ܠܳܐ ܢܫܰܕ݁ܪܺܝܘܗ̱ܝ ܠܒ݂ܰܪ ܡܶܢ
                    ܐܰܬ݂ܪܳܐ .</p>
               </div>
               <div type="textpart" subtype="verse" n="11">
                  <p>ܐܺܝܬ݂ ܗ̱ܘܳܐ ܕ݁ܶܝܢ ܬ݁ܰܡܳܢ ܠܘܳܬ݂ ܛܽܘܪܳܐ ܆ ܒ݁ܰܩܪܳܐ ܪܰܒ݁ܬ݂ܳܐ
                    ܕ݁ܰܚܙܺܝܪܶܐ̈ ܂ ܕ݁ܪܳܥܝܳܐ ܇</p>
               </div>
               <div type="textpart" subtype="verse" n="12">
                  <p>ܘܒ݂ܳܥܶܝܢ ܗ̱ܘܰܘ ܡܶܢܶܗ ܗܳܢܽܘܢ ܫܺܐܕ݂ܶܐ̈ ܂ ܘܳܐܡܪܺܝܢ . ܫܰܕ݁ܰܪܝܰܢ
                    ܥܰܠ ܗܳܢܽܘܢ ܚܙܺܝܪܶܐ̈ ܆ ܕ݁ܰܒ݂ܗܽܘܢ ܢܶܥܽܘܠ .</p>
               </div>
               <div type="textpart" subtype="verse" n="13">
                  <p>ܘܰܐܦ݁ܶܣ ܠܗܽܘܢ . ܘܰܢܦ݂ܰܩ ܪܽܘܚܶܐ̈ ܗܳܠܶܝܢ ܛܰܢܦ݂ܳܬ݂ܳܐ̈ ܂ ܘܥܰܠ
                    ܒ݁ܰܚܙܺܝܪܶܐ̈ . ܘܪܶܗܛܰܬ݂ ܗܳܝ ܒ݁ܰܩܪܳܐ ܠܰܫܩܺܝܦ݂ܳܐ ܆ ܘܢܶܦ݂ܠܰܬ݂ ܒ݁ܝܰܡܳܐ ܁ ܐܰܝܟ݂
                    ܬ݁ܪܶܝܢ̈ ܐܰܠܦ݂ܺܝܢ̈ ܂ ܘܶܐܬ݂ܚܰܢܰܩܘ ܒ݁ܡܰܝܳܐ̈ ܀.܀.܀܀</p>
               </div>
               <milestone unit="SyrChapter" n="5"/>
               <div type="textpart" subtype="verse" n="14">
                  <p>ܘܗܳܢܽܘܢ ܕ݁ܪܳܥܶܝܢ ܗ̱ܘܰܘ ܠܗܽܘܢ ܁ ܥܪܰܩܘ ܘܶܐܡܰܪܘ ܒ݁ܰܡܕ݂ܺܝܢ̱ܬ݁ܳܐ
                    ܂ ܘܳܐܦ݂ ܒ݁ܩܽܘܪܝܳܐ̈ . ܘܰܢܦ݂ܰܩܘ ܠܡܶܚܙܳܐ ܡܶܕ݁ܶܡ ܕ݁ܰܗܘܳܐ .</p>
               </div>
               <div type="textpart" subtype="verse" n="15">
                  <p>ܘܶܐܬ݂ܰܘ ܠܘܳܬ݂ ܝܶܫܽܘܥ ܆ ܘܰܚܙܰܐܘܽܗ̱ܝ ܠܗܰܘ ܕ݁ܫܺܐܕ݂ܰܘܗ̱ܝ̈ ܂
                    ܟ݁ܰܕ݂ ܠܒ݂ܺܝܫ ܁ ܘܰܡܢܰܟ݁ܰܦ݂ ܂ ܘܝܳܬ݂ܶܒ݂ ܇ ܗܰܘ ܕ݁ܺܐܝܬ݂ ܗ̱ܘܳܐ ܒ݁ܶܗ ܠܶܓ݂ܝܽܘܢ ܇
                    ܘܰܕ݂ܚܶܠܘ .</p>
               </div>
               <div type="textpart" subtype="verse" n="16">
                  <p>ܘܶܐܫܬ݁ܰܥܺܝܘ ܠܗܽܘܢ ܗܳܢܽܘܢ ܕ݁ܰܚܙܰܘ ܆ ܕ݁ܰܐܝܟ݁ܰܢܳܐ ܗܘܳܐ ܠܗܰܘ
                    ܕ݁ܫܺܐܕ݂ܰܘܗ̱ܝ̈ . ܘܳܐܦ݂ ܥܰܠ ܗܳܢܽܘܢ ܚܙܺܝܪܶܐ̈ .</p>
               </div>
               <div type="textpart" subtype="verse" n="17">
                  <p>ܘܫܰܪܺܝܘ ܒ݁ܳܥܶܝܢ ܡܶܢܶܗ ܕ݁ܢܺܐܙܰܠ ܠܶܗ ܡܶܢ ܬ݁ܚܽܘܡܗܽܘܢ ܀</p>
               </div>
               <div type="textpart" subtype="verse" n="18">
                  <p>ܘܟ݂ܰܕ݂ ܣܠܶܩ ܠܰܣܦ݂ܺܝܢ̱ܬ݁ܳܐ ܆ ܒ݁ܳܥܶܐ ܗ̱ܘܳܐ ܡܶܢܶܗ ܗܰܘ
                    ܕ݁ܫܺܐܕ݂ܰܘܗ̱ܝ̈ ܁ ܕ݁ܥܰܡܶܗ ܢܶܗܘܶܐ .</p>
               </div>
               <div type="textpart" subtype="verse" n="19">
                  <p>ܘܠܳܐ ܫܰܒ݂ܩܶܗ . ܐܶܠܳܐ ܐܶܡܰܪ ܠܶܗ ܆ ܙܶܠ ܠܒ݂ܰܝܬ݁ܳܟ݂ ܠܘܳܬ݂
                    ܐ̱ܢܳܫܰܝܟ݁̈ ܆ ܘܶܐܫܬ݁ܰܥܳܐ ܠܗܽܘܢ ܡܶܕ݁ܶܡ ܕ݁ܰܥܒ݂ܰܕ݂ ܠܳܟ݂ ܡܳܪܝܳܐ ܂ ܘܕ݂ܶܐܬ݂ܪܰܚܰܡ ܥܠܰܝܟ݁
                    .</p>
               </div>
               <div type="textpart" subtype="verse" n="20">
                  <p>ܘܶܐܙܰܠ ܁ ܘܫܰܪܺܝ ܡܰܟ݂ܪܶܙ ܒ݁ܥܶܣܪܰܬ݂ ܡ̈ܕ݂ܺܝܢܳܬ݂ܳܐ ܂ ܡܶܕ݁ܶܡ
                    ܕ݁ܰܥܒ݂ܰܕ݂ ܠܶܗ ܝܶܫܽܘܥ . ܘܟ݂ܽܠܗܽܘܢ ܬ݁ܰܡܺܝܗܺܝܢ ܗܘܰܘ ܀</p>
               </div>
               <div type="textpart" subtype="verse" n="21">
                  <p>ܘܟ݂ܰܕ݂ ܥܒ݂ܰܪ ܝܶܫܽܘܥ ܒ݁ܰܣܦ݂ܺܝܢ̱ܬ݁ܳܐ ܠܗܰܘ ܥܶܒ݂ܪܳܐ ܆ ܬ݁ܽܘܒ݂
                    ܐܶܬ݂ܟ݁ܰܢܰܫܘ ܥܠܰܘܗ̱ܝ ܟ݁ܶܢܫܶܐ̈ ܣܰܓ݁ܺܝܶܐܐ̈ ܇ ܟ݁ܰܕ݂ ܐܺܝܬ݂ܰܘܗ̱ܝ ܥܰܠ ܝܰܕ݂ ܝܰܡܳܐ .</p>
               </div>
               <div type="textpart" subtype="verse" n="22">
                  <p>ܘܶܐܬ݂ܳܐ ܚܰܕ݂ ܕ݁ܰܫܡܶܗ ܝܽܘܐܳܪܳܫ ܡܶܢ ܪܰܒ݁ܰܝ̈ ܟ݁ܢܽܘܫܬ݁ܳܐ ܆
                    ܘܟ݂ܰܕ݂ ܚܙܳܝܗ̱ܝ ܂ ܢܦ݂ܰܠ ܠܘܳܬ݂ ܪܶܓ݂ܠܰܘܗ̱ܝ̈ .</p>
               </div>
               <div type="textpart" subtype="verse" n="23">
                  <p>ܘܒ݂ܳܥܶܐ ܗ̱ܘܳܐ ܡܶܢܶܗ ܣܰܓ݁ܺܝ ܂ ܘܳܐܡܰܪ ܠܶܗ . ܒ݁ܪܰܬ݂ܝ
                    ܒ݁ܺܝܫܳܐܝܺܬ݂ ܥܒ݂ܺܝܕ݂ܳܐ . ܬ݁ܳܐ ܣܺܝܡ ܐܺܝܕ݂ܳܟ݂ ܥܠܶܝܗ ܁ ܘܬ݂ܶܬ݂ܚܠܶܡ ܂ ܘܬ݂ܺܚܶܐ .</p>
               </div>
               <div type="textpart" subtype="verse" n="24">
                  <p>ܘܶܐܙܰܠ ܥܰܡܶܗ ܝܶܫܽܘܥ . ܘܕ݂ܰܒ݁ܺܝܩ ܗ̱ܘܳܐ ܠܶܗ ܟ݁ܶܢܫܳܐ ܣܰܓ݁ܺܝܳܐܐ
                    ܆ ܘܚܳܒ݂ܨܺܝܢ ܗ̱ܘܰܘ ܠܶܗ ܀܀</p>
               </div>
               <div type="textpart" subtype="verse" n="25">
                  <p>ܐܰܢ̱ܬ݁ܬ݂ܳܐ ܕ݁ܶܝܢ ܚܕ݂ܳܐ ܁ ܕ݁ܺܐܝܬ݂ܶܝܗ ܗ̱ܘܳܬ݂ ܒ݁ܡܰܪܕ݁ܺܝܬ݂ܳܐ
                    ܕ݁ܰܕ݂ܡܳܐ ܁ ܫܢܺܝܢ̈ ܬ݁ܰܪܬ݁ܰܥܶܣܪܶܐ̈ ܆</p>
               </div>
               <div type="textpart" subtype="verse" n="26">
                  <p>ܐܰܝܕ݂ܳܐ ܕ݁ܣܰܓ݁ܺܝ ܣܶܒ݂ܠܰܬ݂ ܡܶܢ ܐܳܣܰܘܳܬ݂ܳܐ̈ ܣܰܓ݁ܺܝܶܐܐ̈ :
                    ܘܰܐܦ݁ܩܰܬ݂ ܟ݁ܽܠ ܡܶܕ݁ܶܡ ܕ݁ܺܐܝܬ݂ ܠܳܗ : ܘܡܶܕ݁ܶܡ ܠܳܐ ܐܶܬ݂ܥܰܕ݁ܪܰܬ݂ . ܐܶܠܳܐ ܐܳܦ݂
                    ܝܰܬ݁ܺܝܪܳܐܝܺܬ݂ ܐܶܬ݂ܰܐܠܨܰܬ݂ .</p>
               </div>
               <div type="textpart" subtype="verse" n="27">
                  <p>ܟ݁ܰܕ݂ ܫܶܡܥܰܬ݂ ܥܰܠ ܝܶܫܽܘܥ ܆ ܐܶܬ݂ܳܬ݂ ܒ݁ܚܶܒ݂ܨܳܐ ܕ݁ܟ݂ܶܢܫܳܐ ܡܶܢ
                    ܒ݁ܶܣܬ݁ܪܶܗ ܂ ܩܶܪܒ݁ܰܬ݂ ܠܰܠܒ݂ܽܘܫܶܗ .</p>
               </div>
               <div type="textpart" subtype="verse" n="28">
                  <p>ܐܳܡܪܳܐ ܗ̱ܘܳܬ݂ ܓ݁ܶܝܪ ܆ ܕ݁ܳܐܦ݂ܶܢ ܠܰܠܒ݂ܽܘܫܶܗ ܩܳܪܒ݁ܳܐ ܐ̱ܢܳܐ ܂
                    ܚܳܝܳܐ ܐ̱ܢܳܐ ܇</p>
               </div>
               <div type="textpart" subtype="verse" n="29">
                  <p>ܘܡܶܚܕ݂ܳܐ ܝܶܒ݂ܫܰܬ݂ ܡܥܺܝܢܳܐ ܕ݁ܰܕ݂ܡܳܗ . ܘܰܐܪܓ݁ܫܰܬ݂ ܒ݁ܦ݂ܰܓ݂ܪܳܗ ܂
                    ܕ݁ܶܐܬ݂ܰܐܣܝܰܬ݂ ܡܶܢ ܡܚܽܘܬ݂ܳܗ .</p>
               </div>
               <div type="textpart" subtype="verse" n="30">
                  <p>ܝܶܫܽܘܥ ܕ݁ܶܝܢ ܡܶܚܕ݂ܳܐ ܝܺܕ݂ܰܥ ܒ݁ܢܰܦ݂ܫܶܗ ܂ ܕ݁ܚܰܝܠܳܐ ܢܦ݂ܰܩ ܡܶܢܶܗ
                    . ܘܶܐܬ݂ܦ݁ܢܺܝ ܠܘܳܬ݂ ܟ݁ܶܢܫܳܐ ܂ ܘܶܐܡܰܪ . ܡܰܢܽܘ ܩܪܶܒ݂ ܠܡܳܐܢܰܝ̈ .</p>
               </div>
               <div type="textpart" subtype="verse" n="31">
                  <p>ܘܳܐܡܪܺܝܢ ܠܶܗ ܬ݁ܰܠܡܺܝܕ݂ܰܘܗ̱ܝ̈ . ܚܳܙܶܐ ܐܰܢ̱ܬ݁ ܠܟ݂ܶܢܫܶܐ̈
                    ܕ݁ܚܳܒ݂ܨܺܝܢ ܠܳܟ݂ ܆ ܘܳܐܡܰܪ ܐܰܢ̱ܬ݁ ܆ ܡܰܢܽܘ ܩܪܶܒ݂ ܠܺܝ ܆</p>
               </div>
               <div type="textpart" subtype="verse" n="32">
                  <p>ܘܚܳܐܰܪ ܗ̱ܘܳܐ ܕ݁ܢܶܚܙܶܐ ܡܰܢܽܘ ܗܳܕ݂ܶܐ ܥܒ݂ܰܕ݂ .</p>
               </div>
               <div type="textpart" subtype="verse" n="33">
                  <p>ܗܳܝ ܕ݁ܶܝܢ ܐܰܢ̱ܬ݁ܬ݂ܳܐ ܁ ܟ݁ܰܕ݂ ܕ݁ܰܚܺܝܠܳܐ ܘܪܰܬ݁ܺܝܬ݂ܳܐ ܁
                    ܕ݁ܝܶܕ݂ܥܰܬ݂ ܡܳܐ ܕ݁ܰܗܘܳܐ ܠܳܗ ܆ ܐܶܬ݂ܳܬ݂ ܢܶܦ݂ܠܰܬ݂ ܩܕ݂ܳܡܰܘܗ̱ܝ ܂ ܘܶܐܡܪܰܬ݂ ܠܶܗ ܟ݁ܽܠܶܗ
                    ܫܪܳܪܳܐ .</p>
               </div>
               <div type="textpart" subtype="verse" n="34">
                  <p>ܗܽܘ ܕ݁ܶܝܢ ܐܶܡܰܪ ܠܳܗ . ܒ݁ܪܰܬ݂ܝ ܂ ܗܰܝܡܳܢܽܘܬ݂ܶܟ݂ܝ ܐܰܚܝܰܬ݂ܶܟ݂ܝ .
                    ܙܶܠܝ ܒ݁ܰܫܠܳܡܳܐ . ܘܰܗܘܰܝܬ݁ܝ ܚܠܺܝܡܳܐ ܡܶܢ ܡܚܽܘܬ݂ܶܟ݂ܝ ܀܀</p>
               </div>
               <div type="textpart" subtype="verse" n="35">
                  <p>ܘܥܰܕ݂ ܗܽܘ ܡܡܰܠܶܠ ܆ ܐܶܬ݂ܰܘ ܡܶܢ ܕ݁ܒ݂ܶܝܬ݂ ܪܰܒ݁ ܟ݁ܢܽܘܫܬ݁ܳܐ ܂
                    ܘܳܐܡܪܺܝܢ . ܕ݁ܒ݂ܰܪܬ݂ܳܟ݂ ܡܺܝܬ݂ܰܬ݂ . ܠܡܳܢܳܐ ܡܶܟ݁ܺܝܠ ܡܰܥܡܶܠ ܐܰܢ̱ܬ݁ ܠܡܰܠܦ݂ܳܢܳܐ .</p>
               </div>
               <div type="textpart" subtype="verse" n="36">
                  <p>ܝܶܫܽܘܥ ܕ݁ܶܝܢ ܫܡܰܥ ܠܡܶܠܬ݂ܳܐ ܕ݁ܶܐܡܰܪܘ . ܘܶܐܡܰܪ ܠܗܰܘ ܪܰܒ݁
                    ܟ݁ܢܽܘܫܬ݁ܳܐ . ܠܳܐ ܬ݁ܶܕ݂ܚܰܠ . ܒ݁ܰܠܚܽܘܕ݂ ܗܰܝܡܶܢ .</p>
               </div>
               <div type="textpart" subtype="verse" n="37">
                  <p>ܘܠܳܐ ܫܒ݂ܰܩ ܠܐ̱ܢܳܫ ܕ݁ܢܺܐܙܰܠ ܥܰܡܶܗ ܆ ܐܶܠܳܐ ܠܫܶܡܥܽܘܢ ܟ݁ܺܐܦ݂ܳܐ ܇
                    ܘܰܠܝܰܥܩܽܘܒ݂ ܁ ܘܰܠܝܽܘܚܰܢܳܢ ܐܰܚܽܘܗ̱ܝ ܕ݁ܝܰܥܩܽܘܒ݂ .</p>
               </div>
               <div type="textpart" subtype="verse" n="38">
                  <p>ܘܶܐܬ݂ܰܘ ܠܒ݂ܰܝܬ݁ܳܐ ܕ݁ܗܰܘ ܪܰܒ݁ ܟ݁ܢܽܘܫܬ݁ܳܐ . ܘܰܚܙܳܐ
                    ܕ݁ܰܪܗܺܝܒ݂ܺܝܢ ܁ ܘܒ݂ܳܟ݂ܶܝܢ ܂ ܘܡܰܝܠܠܺܝܢ .</p>
               </div>
               <div type="textpart" subtype="verse" n="39">
                  <p>ܘܥܰܠ ܂ ܘܶܐܡܰܪ ܠܗܽܘܢ . ܡܳܢܳܐ ܪܗܺܝܒ݂ܺܝܢ ܐܢ̱ܬ݁ܽܘܢ ܘܒ݂ܳܟ݂ܶܝܢ .
                    ܛܠܺܝܬ݂ܳܐ ܠܳܐ ܡܺܝܬ݂ܰܬ݂ ܁ ܐܶܠܳܐ ܕ݁ܰܡܟ݁ܳܐ ܗ̱ܝ .</p>
               </div>
               <div type="textpart" subtype="verse" n="40">
                  <p>ܘܓ݂ܳܚܟ݁ܺܝܢ ܗ̱ܘܰܘ ܥܠܰܘܗ̱ܝ . ܗܽܘ ܕ݁ܶܝܢ ܐܰܦ݁ܶܩ ܠܟ݂ܽܠܗܽܘܢ .
                    ܘܰܕ݂ܒ݂ܰܪ ܠܰܐܒ݂ܽܘܗ ܕ݁ܰܛܠܺܝܬ݂ܳܐ ܘܠܶܐܡܳܗ ܂ ܘܰܠܗܳܢܽܘܢ ܕ݁ܥܰܡܶܗ ܆ ܘܥܰܠ ܠܰܐܝܟ݁ܳܐ
                    ܕ݁ܪܰܡܝܳܐ ܗ̱ܘܳܬ݂ ܛܠܺܝܬ݂ܳܐ .</p>
               </div>
               <div type="textpart" subtype="verse" n="41">
                  <p>ܘܶܐܚܰܕ݂ ܒ݁ܺܐܝܕ݂ܳܗ ܕ݁ܰܛܠܺܝܬ݂ܳܐ ܂ ܘܶܐܡܰܪ ܠܳܗ . ܛܠܺܝܬ݂ܳܐ ܂
                    ܩܽܘܡܝ .</p>
               </div>
               <div type="textpart" subtype="verse" n="42">
                  <p>ܘܒ݂ܰܪ ܫܳܥܬ݂ܶܗ ܩܳܡܰܬ݂ ܛܠܺܝܬ݂ܳܐ ܂ ܘܰܡܗܰܠܟ݂ܳܐ ܗ̱ܘܳܬ݂ . ܐܺܝܬ݂ܶܝܗ
                    ܗ̱ܘܳܬ݂ ܓ݁ܶܝܪ ܒ݁ܰܪ̱ܬ݂ ܫܢܺܝܢ̈ ܬ݁ܰܪܬ݁ܰܥܶܣܪܶܐ̈ . ܘܡܶܬ݁ܕ݁ܰܡܪܺܝܢ ܗ̱ܘܰܘ ܕ݁ܽܘܡܳܪܳܐ
                    ܪܰܒ݁ܳܐ .</p>
               </div>
               <div type="textpart" subtype="verse" n="43">
                  <p>ܘܦ݂ܰܩܶܕ݂ ܐܶܢܽܘܢ ܣܰܓ݁ܺܝ ܂ ܕ݁ܠܳܐ ܐ̱ܢܳܫ ܢܶܕ݁ܰܥ ܗܳܕ݂ܶܐ . ܘܶܐܡܰܪ
                    ܕ݁ܢܶܬ݁ܠܽܘܢ ܠܳܗ ܠܡܶܠܥܰܣ ܀</p>
               </div>
            </div>
            <div type="textpart" subtype="chapter" n="6">
               <div type="textpart" subtype="verse" n="1">
                  <p>ܘܰܢܦ݂ܰܩ ܡܶܢ ܬ݁ܰܡܳܢ ܂ ܘܶܐܬ݂ܳܐ ܠܰܡܕ݂ܺܝܢ̱ܬ݁ܶܗ . ܘܕ݂ܰܒ݁ܺܝܩܺܝܢ
                    ܗ̱ܘܰܘ ܠܶܗ ܬ݁ܰܠܡܺܝܕ݂ܰܘܗ̱ܝ̈ .</p>
               </div>
               <div type="textpart" subtype="verse" n="2">
                  <p>ܘܟ݂ܰܕ݂ ܗܘܳܬ݂ ܫܰܒ݁ܬ݂ܳܐ ܆ ܫܰܪܺܝ ܠܡܰܠܳܦ݂ܽܘ ܒ݁ܰܟ݂ܢܽܘܫܬ݁ܳܐ .
                    ܘܣܰܓ݁ܺܝܶܐܐ̈ ܕ݁ܰܫܡܰܥܘ ܂ ܐܶܬ݁ܕ݁ܰܡܰܪܘ . ܘܳܐܡܪܺܝܢ ܗ̱ܘܰܘ ܆ ܐܰܝܡܶܟ݁ܳܐ ܠܶܗ ܗܳܠܶܝܢ
                    ܠܗܳܢܳܐ . ܘܰܐܝܕ݂ܳܐ ܗ̱ܝ ܚܶܟ݂ܡܬ݂ܳܐ ܕ݁ܶܐܬ݂ܝܰܗܒ݁ܰܬ݂ ܠܶܗ . ܕ݁ܚܰܝܠܶܐ̈ ܕ݁ܰܐܝܟ݂ ܗܳܠܶܝܢ
                    ܒ݁ܺܐܝܕ݂ܰܘܗ̱ܝ̈ ܢܶܗܘܽܘܢ .</p>
               </div>
               <div type="textpart" subtype="verse" n="3">
                  <p>ܠܳܐ ܗ̱ܘܳܐ ܗܳܢܳܐ ܢܰܓ݁ܳܪܳܐ ܒ݁ܪܳܗ ܕ݁ܡܰܪܝܰܡ ܁ ܘܰܐܚܽܘܗ̱ܝ
                    ܕ݁ܝܰܥܩܽܘܒ݂ ܘܰܕ݂ܝܳܘܣܺܐ ܁ ܘܕ݂ܺܝܗܽܘܕ݂ܳܐ ܘܰܕ݂ܫܶܡܥܽܘܢ ܆ ܘܠܳܐ ܗܳܐ ܐܰܚܘܳܬ݂ܶܗ̈ ܬ݁ܢܳܢ
                    ܠܘܳܬ݂ܰܢ ܆ ܘܡܶܬ݂ܟ݁ܰܫܠܺܝܢ ܗ̱ܘܰܘ ܒ݁ܶܗ ܀</p>
               </div>
               <div type="textpart" subtype="verse" n="4">
                  <p>ܘܶܐܡܰܪ ܠܗܽܘܢ ܝܶܫܽܘܥ . ܠܰܝܬ݁ ܢܒ݂ܺܝܳܐ ܕ݁ܰܨܥܺܝܪ . ܐܶܠܳܐ ܐܶܢ
                    ܒ݁ܰܡܕ݂ܺܝܢ̱ܬ݁ܶܗ ܆ ܘܒ݂ܶܝܬ݂ ܐ̱ܚܝܳܢܰܘܗ̱ܝ̈ ܂ ܘܰܒ݂ܒ݂ܰܝܬ݁ܶܗ .</p>
               </div>
               <div type="textpart" subtype="verse" n="5">
                  <p>ܘܠܳܐ ܡܶܫܟ݁ܰܚ ܗ̱ܘܳܐ ܁ ܕ݁ܢܶܥܒ݁ܶܕ݂ ܬ݁ܰܡܳܢ ܂ ܐܳܦ݂ ܠܳܐ ܚܰܕ݂ ܚܰܝܠܳܐ
                    . ܐܶܠܳܐ ܐܶܢ ܕ݁ܥܰܠ ܟ݁ܪܺܝܗܶܐ̈ ܩܰܠܺܝܠ ܁ ܣܳܡ ܐܺܝܕ݂ܶܗ ܂ ܘܰܐܣܺܝ .</p>
               </div>
               <div type="textpart" subtype="verse" n="6">
                  <p>ܘܡܶܬ݁ܕ݁ܰܡܰܪ ܗ̱ܘܳܐ ܒ݁ܚܰܣܺܝܪܽܘܬ݂ ܗܰܝܡܳܢܽܘܬ݂ܗܽܘܢ ܀ ܘܡܶܬ݂ܟ݁ܪܶܟ݂
                    ܗ̱ܘܳܐ ܒ݁ܩܽܘܪܝܳܐ̈ ܂ ܟ݁ܰܕ݂ ܡܰܠܶܦ݂ ܀܀</p>
               </div>
               <div type="textpart" subtype="verse" n="7">
                  <p>ܘܰܩܪܳܐ ܠܰܬ݂ܪܶܥܣܰܪܬ݁ܶܗ ܆ ܘܫܰܪܺܝ ܕ݁ܰܢܫܰܕ݁ܰܪ ܐܶܢܽܘܢ ܂ ܬ݁ܪܶܝܢ̈
                    ܬ݁ܪܶܝܢ̈ . ܘܝܰܗ̱ܒ݂ ܠܗܽܘܢ ܫܽܘܠܛܳܢܳܐ ܥܰܠ ܪܽܘܚܶܐ̈ ܛܰܢܦ݂ܳܬ݂ܳܐ̈ ܕ݁ܢܰܦ݁ܩܽܘܢ .</p>
               </div>
               <div type="textpart" subtype="verse" n="8">
                  <p>ܘܦ݂ܰܩܶܕ݂ ܐܶܢܽܘܢ ܂ ܕ݁ܠܳܐ ܢܶܫܩܠܽܘܢ ܡܶܕ݁ܶܡ ܠܽܐܘܪܚܳܐ ܆ ܐܶܠܳܐ ܐܶܢ
                    ܫܰܒ݂ܛܳܐ ܒ݁ܰܠܚܽܘܕ݂ . ܠܳܐ ܬ݁ܰܪܡܳܠܳܐ ܁ ܘܠܳܐ ܠܰܚܡܳܐ . ܘܠܳܐ ܢܚܳܫܳܐ ܒ݁ܟ݂ܺܝܣܰܝܗܽܘܢ̈
                    .</p>
               </div>
               <div type="textpart" subtype="verse" n="9">
                  <p>ܐܶܠܳܐ ܢܶܣܶܐܢܽܘܢ ܛܶܠܳܪܶܐ̈ . ܘܠܳܐ ܢܶܠܒ݁ܫܽܘܢ ܬ݁ܰܪܬ݁ܶܝܢ̈
                    ܟ݁ܽܘܬ݁ܺܝܢܝܳܢ̈ ܀</p>
               </div>
               <div type="textpart" subtype="verse" n="10">
                  <p>ܘܶܐܡܰܪ ܠܗܽܘܢ . ܕ݁ܠܰܐܝܢܳܐ ܒ݁ܰܝܬ݁ܳܐ ܕ݁ܥܳܐܠܺܝܢ ܐܢ̱ܬ݁ܽܘܢ ܆
                    ܬ݁ܰܡܳܢ ܗܘܰܘ ܂ ܥܕ݂ܰܡܳܐ ܕ݁ܢܳܦ݂ܩܺܝܢ ܐܢ̱ܬ݁ܽܘܢ ܡܶܢ ܬ݁ܰܡܳܢ .</p>
               </div>
               <div type="textpart" subtype="verse" n="11">
                  <p>ܘܟ݂ܽܠ ܡܰܢ ܕ݁ܠܳܐ ܢܩܰܒ݁ܠܽܘܢܳܟ݂ܽܘܢ ܁ ܘܠܳܐ ܢܶܫܡܥܽܘܢܳܟ݂ܽܘܢ ܆ ܡܳܐ
                    ܕ݁ܢܳܦ݂ܩܺܝܢ ܐܢ̱ܬ݁ܽܘܢ ܡܶܢ ܬ݁ܰܡܳܢ ܆ ܦ݁ܶܨܘ ܚܶܠܳܐ ܕ݁ܰܒ݂ܬ݂ܰܚܬ݁ܳܝܳܐ ܕ݁ܪܶܓ݂ܠܰܝܟ݁ܽܘܢ̈
                    ܠܣܳܗܕ݁ܽܘܬ݂ܗܽܘܢ . ܘܰܐܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܆ ܕ݁ܢܶܗܘܶܐ ܢܺܝܚ ܁ ܠܰܣܕ݂ܽܘܡ
                    ܘܰܠܥܳܡܽܘܪܳܐ ܒ݁ܝܰܘܡܳܐ ܕ݁ܕ݂ܺܝܢܳܐ ܂ ܐܰܘ ܠܰܡܕ݂ܺܝܢ̱ܬ݁ܳܐ ܗܳܝ ܀</p>
               </div>
               <div type="textpart" subtype="verse" n="12">
                  <p>ܘܰܢܦ݂ܰܩܘ ܗ̱ܘܰܘ ܂ ܘܰܐܟ݂ܪܶܙܘ ܕ݁ܰܢܬ݂ܽܘܒ݂ܽܘܢ .</p>
               </div>
               <div type="textpart" subtype="verse" n="13">
                  <p>ܘܫܺܐܕ݂ܶܐ̈ ܣܰܓ݁ܺܝܶܐܐ̈ ܡܰܦ݁ܩܺܝܢ ܗ̱ܘܰܘ . ܘܡܳܫܚܺܝܢ ܗ̱ܘܰܘ
                    ܒ݁ܡܶܫܚܳܐ ܟ݁ܪܺܝܗܶܐ̈ ܣܰܓ݁ܺܝܶܐܐ̈ ܂ ܘܡܰܐܣܶܝܢ ܗ̱ܘܰܘ ܀</p>
               </div>
               <div type="textpart" subtype="verse" n="14">
                  <p>ܘܰܫܡܰܥ ܗܶܪܳܘܕ݂ܶܣ ܡܰܠܟ݁ܳܐ ܥܰܠ ܝܶܫܽܘܥ . ܐܶܬ݂ܺܝܕ݂ܰܥ ܗ̱ܘܳܐ ܠܶܗ
                    ܓ݁ܶܝܪ ܫܡܶܗ . ܘܶܐܡܰܪ ܗ̱ܘܳܐ . ܝܽܘܚܰܢܳܢ ܡܰܥܡܕ݂ܳܢܳܐ ܩܳܡ ܡܶܢ ܒ݁ܶܝܬ݂ ܡܺܝܬ݂ܶܐ̈ ܆ ܡܶܛܽܠ
                    ܗܳܢܳܐ ܚܰܝܠܶܐ̈ ܡܶܣܬ݁ܰܥܪܺܝܢ ܒ݁ܶܗ ܀</p>
               </div>
               <div type="textpart" subtype="verse" n="15">
                  <p>ܐ̱ܚܪܳܢܶܐ̈ ܐܳܡܪܺܝܢ ܗ̱ܘܰܘ ܂ ܕ݁ܺܐܠܺܝܳܐ ܗܽܘ . ܘܰܐ̱ܚܪܳܢܶܐ̈ ܂
                    ܕ݁ܰܢܒ݂ܺܝܳܐ ܗܽܘ ܁ ܐܰܝܟ݂ ܚܰܕ݂ ܡܶܢ ܢܒ݂ܺܝܶܐ̈ .</p>
               </div>
               <div type="textpart" subtype="verse" n="16">
                  <p>ܟ݁ܰܕ݂ ܫܡܰܥ ܕ݁ܶܝܢ ܗܶܪܳܘܕ݂ܶܣ ܂ ܐܶܡܰܪ . ܝܽܘܚܰܢܳܢ ܗܰܘ ܕ݁ܶܐܢܳܐ
                    ܦ݁ܶܣܩܶܬ݂ ܪܺܫܶܗ ܆ ܗܽܘ ܩܳܡ ܡܶܢ ܒ݁ܶܝܬ݂ ܡܺܝܬ݂ܶܐ̈ ܀</p>
               </div>
               <div type="textpart" subtype="verse" n="17">
                  <p>ܗܽܘ ܓ݁ܶܝܪ ܗܶܪܳܘܕ݂ܶܣ ܫܰܕ݁ܰܪ ܗ̱ܘܳܐ ܐܰܚܕ݁ܶܗ ܠܝܽܘܚܰܢܳܢ ܂ ܘܰܐܣܪܶܗ
                    ܒ݁ܶܝܬ݂ ܐܰܣܺܝܪܶܐ̈ ܆ ܡܶܛܽܠ ܗܶܪܳܘܕ݂ܺܝܰܐ ܐܰܢ̱ܬ݁ܰܬ݂ ܦ݂ܺܝܠܺܝܦ݁ܳܘܣ ܐܰܚܽܘܗ̱ܝ ܂ ܗܳܝ
                    ܕ݁ܰܢܣܰܒ݂ .</p>
               </div>
               <div type="textpart" subtype="verse" n="18">
                  <p>ܐܶܡܰܪ ܗ̱ܘܳܐ ܓ݁ܶܝܪ ܝܽܘܚܰܢܳܢ ܠܗܶܪܳܘܕ݂ܶܣ ܆ ܕ݁ܠܳܐ ܫܰܠܺܝܛ ܠܳܟ݂
                    ܕ݁ܬ݂ܶܣܰܒ݂ ܐܰܢ̱ܬ݁ܰܬ݂ ܐܰܚܽܘܟ݂ .</p>
               </div>
               <div type="textpart" subtype="verse" n="19">
                  <p>ܗܺܝ ܕ݁ܶܝܢ ܗܶܪܳܘܕ݂ܺܝܰܐ ܠܚܺܝܡܳܐ ܗ̱ܘܳܬ݂ ܠܶܗ . ܘܨܳܒ݂ܶܝܢ ܗ̱ܘܳܬ݂
                    ܠܡܶܩܛܠܶܗ ܂ ܘܠܳܐ ܡܶܫܟ݁ܚܳܐ ܗ̱ܘܳܬ݂ .</p>
               </div>
               <div type="textpart" subtype="verse" n="20">
                  <p>ܗܶܪܳܘܕ݂ܶܣ ܓ݁ܶܝܪ ܕ݁ܳܚܶܠ ܗ̱ܘܳܐ ܡܶܢ ܝܽܘܚܰܢܳܢ ܆ ܥܰܠ ܕ݁ܝܳܕ݂ܰܥ
                    ܗ̱ܘܳܐ ܕ݁ܓ݂ܰܒ݂ܪܳܐ ܗ̱ܘ ܙܰܕ݁ܺܝܩܳܐ ܂ ܘܩܰܕ݁ܺܝܫܳܐ . ܘܰܡܢܰܛܰܪ ܗ̱ܘܳܐ ܠܶܗ .
                    ܘܣܰܓ݁ܺܝܳܐܬ݂ܳܐ̈ ܫܳܡܰܥ ܗ̱ܘܳܐ ܠܶܗ ܂ ܘܥܳܒ݂ܶܕ݂ . ܘܒ݂ܰܣܺܝܡܳܐܝܺܬ݂ ܫܳܡܰܥ ܗ̱ܘܳܐ ܠܶܗ
                    ܀.܀.܀܀</p>
               </div>
               <milestone unit="SyrChapter" n="6"/>
               <div type="textpart" subtype="verse" n="21">
                  <p>ܘܰܗܘܳܐ ܝܰܘܡܳܐ ܝܺܕ݂ܺܝܥܳܐ ܆ ܟ݁ܰܕ݂ ܗܶܪܳܘܕ݂ܶܣ ܒ݁ܒ݂ܶܝܬ݂ ܝܰܠܕ݁ܶܗ ܂
                    ܚܫܳܡܺܝܬ݂ܳܐ ܥܒ݂ܰܕ݂ ܗ̱ܘܳܐ ܠܪܰܘܪܒ݂ܳܢܰܘܗ̱ܝ̈ ܁ ܘܰܠܟ݁ܺܝܠܺܝܰܪܟ݂ܶܐ̈ ܁ ܘܰܠܪܺܫܶܐ̈
                    ܕ݁ܰܓ݂ܠܺܝܠܳܐ :</p>
               </div>
               <div type="textpart" subtype="verse" n="22">
                  <p>ܘܥܶܠܰܬ݂ ܒ݁ܰܪܬ݂ܳܗ ܕ݁ܗܶܪܳܘܕ݂ܺܝܰܐ ܂ ܪܰܩܕ݂ܰܬ݂ : ܘܫܶܦ݂ܪܰܬ݂ ܠܶܗ
                    ܠܗܶܪܳܘܕ݂ܶܣ ܂ ܘܠܰܐܝܠܶܝܢ ܕ݁ܰܣܡܺܝܟ݂ܺܝܢ ܥܰܡܶܗ . ܘܶܐܡܰܪ ܡܰܠܟ݁ܳܐ ܠܰܛܠܺܝܬ݂ܳܐ . ܫܰܐܠܝ
                    ܡܶܢܝ ܡܶܕ݁ܶܡ ܕ݁ܨܳܒ݂ܝܳܐ ܐܰܢ̱ܬ݁ܝ ܆ ܘܶܐܬ݁ܶܠ ܠܶܟ݂ܝ .</p>
               </div>
               <div type="textpart" subtype="verse" n="23">
                  <p>ܘܺܝܡܳܐ ܠܳܗ ܕ݁ܡܶܕ݁ܶܡ ܕ݁ܬ݂ܶܫܶܐܠܺܝܢ ܁ ܐܶܬ݁ܶܠ ܠܶܟ݂ܝ ܆ ܥܕ݂ܰܡܳܐ
                    ܠܦ݂ܶܠܓ݁ܳܗ ܕ݁ܡܰܠܟ݁ܽܘܬ݂ܝ .</p>
               </div>
               <div type="textpart" subtype="verse" n="24">
                  <p>ܗܺܝ ܕ݁ܶܝܢ ܢܶܦ݂ܩܰܬ݂ ܂ ܘܳܐܡܪܳܐ ܠܶܐܡܳܗ . ܡܳܢܳܐ ܐܶܫܶܐܠܺܝܘܗ̱ܝ .
                    ܐܳܡܪܳܐ ܠܳܗ . ܪܺܫܶܗ ܕ݁ܝܽܘܚܰܢܳܢ ܡܰܥܡܕ݂ܳܢܳܐ .</p>
               </div>
               <div type="textpart" subtype="verse" n="25">
                  <p>ܘܡܶܚܕ݂ܳܐ ܥܶܠܰܬ݂ ܒ݁ܰܒ݂ܛܺܝܠܽܘܬ݂ܳܐ ܁ ܠܘܳܬ݂ ܡܰܠܟ݁ܳܐ ܂ ܘܳܐܡܪܳܐ
                    ܠܶܗ . ܨܳܒ݂ܝܳܐ ܐ̱ܢܳܐ ܒ݁ܗܳܕ݂ܶܐ ܫܳܥܬ݂ܳܐ ܆ ܕ݁ܬ݂ܶܬ݁ܶܠ ܠܺܝ ܥܰܠ ܦ݁ܺܝܢܟ݁ܳܐ ܂ ܪܺܫܶܗ
                    ܕ݁ܝܽܘܚܰܢܳܢ ܡܰܥܡܕ݂ܳܢܳܐ .</p>
               </div>
               <div type="textpart" subtype="verse" n="26">
                  <p>ܘܟ݂ܶܪܝܰܬ݂ ܠܶܗ ܣܰܓ݁ܺܝ ܠܡܰܠܟ݁ܳܐ . ܡܶܛܽܠ ܕ݁ܶܝܢ ܡܰܘܡܳܬ݂ܳܐ̈ ܁
                    ܘܡܶܛܽܠ ܣܡܺܝܟ݂ܶܐ̈ ܂ ܠܳܐ ܨܒ݂ܳܐ ܕ݁ܢܶܓ݂ܠܙܺܝܗ .</p>
               </div>
               <div type="textpart" subtype="verse" n="27">
                  <p>ܐܶܠܳܐ ܡܶܚܕ݂ܳܐ ܫܰܕ݁ܰܪ ܡܰܠܟ݁ܳܐ ܐܶܣܦ݁ܽܘܩܠܰܛܪܳܐ ܆ ܘܰܦ݂ܩܰܕ݂
                    ܕ݁ܢܰܝܬ݁ܶܐ ܪܺܫܶܗ ܕ݁ܝܽܘܚܰܢܳܢ . ܘܶܐܙܰܠ ܦ݁ܰܣܩܶܗ ܪܺܫܶܗ ܕ݁ܝܽܘܚܰܢܳܢ ܒ݁ܶܝܬ݂ ܐܰܣܺܝܪܶܐ̈
                    ܆</p>
               </div>
               <div type="textpart" subtype="verse" n="28">
                  <p>ܘܰܐܝܬ݁ܺܝ ܒ݁ܦ݂ܺܝܢܟ݁ܳܐ ܂ ܘܝܰܗ̱ܒ݂ ܠܰܛܠܺܝܬ݂ܳܐ . ܘܗܺܝ ܛܠܺܝܬ݂ܳܐ
                    ܝܶܗܒ݁ܰܬ݂ ܠܶܐܡܳܗ .</p>
               </div>
               <div type="textpart" subtype="verse" n="29">
                  <p>ܘܰܫܡܰܥܘ ܬ݁ܰܠܡܺܝܕ݂ܰܘܗ̱ܝ̈ ܆ ܘܶܐܬ݂ܰܘ ܫܩܰܠܘ ܫܠܰܕ݁ܶܗ ܂ ܘܣܳܡܘ
                    ܒ݁ܒ݂ܶܝܬ݂ ܩܒ݂ܽܘܪܳܐ ܀</p>
               </div>
               <div type="textpart" subtype="verse" n="30">
                  <p>ܘܶܐܬ݂ܟ݁ܰܢܰܫܘ ܫܠܺܝܚܶܐ̈ ܠܘܳܬ݂ ܝܶܫܽܘܥ . ܘܶܐܡܰܪܘ ܠܶܗ ܟ݁ܽܠ ܡܳܐ
                    ܕ݁ܰܥܒ݂ܰܕ݂ܘ ܂ ܘܟ݂ܽܠ ܡܳܐ ܕ݁ܰܐܠܶܦ݂ܘ .</p>
               </div>
               <div type="textpart" subtype="verse" n="31">
                  <p>ܘܶܐܡܰܪ ܠܗܽܘܢ . ܬ݁ܰܘ ܠܟ݂ܽܘܢ ܁ ܢܺܐܙܰܠ ܁ ܠܕ݂ܰܒ݂ܪܳܐ ܒ݁ܰܠܚܽܘܕ݂ܰܝܢ
                    ܂ ܘܶܐܬ݁ܬ݁ܢܺܝܚܘ ܩܰܠܺܝܠ . ܐܺܝܬ݂ ܗ̱ܘܰܘ ܓ݁ܶܝܪ ܣܰܓ݁ܺܝܶܐܐ̈ ܁ ܕ݁ܳܐܙܺܠ̱ܝܢ ܘܳܐܬ݂ܶܝܢ ܆
                    ܘܠܰܝܬ݁ ܗ̱ܘܳܐ ܠܗܽܘܢ ܐܰܬ݂ܪܳܐ ܂ ܐܳܦ݂ ܠܳܐ ܠܡܶܐܟ݂ܰܠ ܀</p>
               </div>
               <div type="textpart" subtype="verse" n="32">
                  <p>ܘܶܐܙܰܠܘ ܠܰܐܬ݂ܪܳܐ ܚܽܘܪܒ݁ܳܐ ܒ݁ܰܣܦ݂ܺܝܢ̱ܬ݁ܳܐ ܒ݁ܰܠܚܽܘܕ݂ܰܝܗܽܘܢ
                    .</p>
               </div>
               <div type="textpart" subtype="verse" n="33">
                  <p>ܘܰܚܙܰܘ ܐܶܢܽܘܢ ܣܰܓ݁ܺܝܶܐܐ̈ ܁ ܟ݁ܰܕ݂ ܐܳܙܺܠ̱ܝܢ ܆ ܘܶܐܫܬ݁ܰܘܕ݁ܰܥܘ
                    ܐܶܢܽܘܢ . ܘܰܒ݂ܝܰܒ݂ܫܳܐ ܪܗܶܛܘ ܡܶܢ ܟ݁ܽܠܗܶܝܢ ܡܕ݂ܺܝܢܳܬ݂ܳܐ̈ ܆ ܩܕ݂ܳܡܰܘܗ̱ܝ ܠܬ݂ܰܡܳܢ ܀</p>
               </div>
               <div type="textpart" subtype="verse" n="34">
                  <p>ܘܰܢܦ݂ܰܩ ܝܶܫܽܘܥ ܚܙܳܐ ܟ݁ܶܢܫܶܐ̈ ܣܰܓ݁ܺܝܶܐܐ̈ ܆ ܘܶܐܬ݂ܪܰܚܰܡ
                    ܥܠܰܝܗܽܘܢ ܁ ܕ݁ܕ݂ܳܡܶܝܢ ܗܘܰܘ ܠܥܶܪܒ݁ܶܐ̈ ܁ ܕ݁ܠܰܝܬ݁ ܠܗܽܘܢ ܪܳܥܝܳܐ . ܘܫܰܪܺܝ ܗ̱ܘܳܐ
                    ܠܡܰܠܳܦ݂ܽܘ ܐܶܢܽܘܢ ܣܰܓ݁ܺܝܳܐܬ݂ܳܐ̈ ܀</p>
               </div>
               <div type="textpart" subtype="verse" n="35">
                  <p>ܘܟ݂ܰܕ݂ ܗܘܳܐ ܥܶܕ݁ܳܢܳܐ ܣܰܓ݁ܺܝܳܐܐ ܆ ܩܪܶܒ݂ܘ ܠܘܳܬ݂ܶܗ
                    ܬ݁ܰܠܡܺܝܕ݂ܰܘܗ̱ܝ̈ ܘܳܐܡܪܺܝܢ ܠܶܗ . ܕ݁ܗܳܢܳܐ ܐܰܬ݂ܪܳܐ ܂ ܚܽܘܪܒ݁ܳܐ ܗ̱ܘ ܆ ܘܥܶܕ݁ܳܢܳܐ ܣܰܓ݁ܺܝ
                    .</p>
               </div>
               <div type="textpart" subtype="verse" n="36">
                  <p>ܫܪܺܝ ܐܶܢܽܘܢ ܁ ܕ݁ܢܺܐܙܽܠ̱ܘܢ ܠܳܐܓ݂ܽܘܪܣܶܐ̈ ܕ݁ܰܚܕ݂ܳܪܰܝܢ̈ ܂
                    ܘܰܠܩܽܘܪܝܳܐ̈ ܆ ܘܢܶܙܒ݁ܢܽܘܢ ܠܗܽܘܢ ܠܰܚܡܳܐ . ܠܰܝܬ݁ ܠܗܽܘܢ ܓ݁ܶܝܪ ܡܶܕ݁ܶܡ ܠܡܶܐܟ݂ܰܠ .</p>
               </div>
               <div type="textpart" subtype="verse" n="37">
                  <p>ܗܽܘ ܕ݁ܶܝܢ ܐܶܡܰܪ ܠܗܽܘܢ . ܗܰܒ݂ܘ ܠܗܽܘܢ ܐܰܢ̱ܬ݁ܽܘܢ ܠܡܶܠܥܰܣ .
                    ܐܳܡܪܺܝܢ ܠܶܗ . ܢܺܐܙܰܠ ܢܶܙܒ݁ܶܢ ܆ ܕ݁ܡܰܐܬ݂ܶܝܢ ܕ݁ܺܝܢܳܪܺܝܢ̈ ܠܰܚܡܳܐ ܂ ܘܢܶܬ݁ܶܠ ܠܗܽܘܢ
                    ܠܳܥܣܺܝܢ .</p>
               </div>
               <div type="textpart" subtype="verse" n="38">
                  <p>ܗܽܘ ܕ݁ܶܝܢ ܐܶܡܰܪ ܠܗܽܘܢ . ܙܶܠܘ ܚܙܰܘ ܟ݁ܡܳܐ ܠܰܚܡܺܝܢ̈ ܐܺܝܬ݂
                    ܠܟ݂ܽܘܢ ܗܳܪܟ݁ܳܐ . ܘܟ݂ܰܕ݂ ܚܙܰܘ ܂ ܐܳܡܪܺܝܢ ܠܶܗ . ܚܰܡܫܳܐ ܠܰܚܡܺܝܢ̈ ܆ ܘܰܬ݂ܪܶܝܢ ܢܽܘܢܺܝܢ̈
                    .</p>
               </div>
               <div type="textpart" subtype="verse" n="39">
                  <p>ܘܰܦ݂ܩܰܕ݂ ܠܗܽܘܢ ܕ݁ܢܰܣܡܟ݂ܽܘܢ ܠܟ݂ܽܠܢܳܫ ܁ ܣܡܳܟ݂ܺܝܢ̈ ܣܡܳܟ݂ܺܝܢ̈ ܂
                    ܥܰܠ ܥܶܣܒ݁ܳܐ .</p>
               </div>
               <div type="textpart" subtype="verse" n="40">
                  <p>ܘܶܐܣܬ݁ܡܶܟ݂ܘ ܂ ܣܡܳܟ݂ܺܝܢ̈ ܣܡܳܟ݂ܺܝܢ̈ . ܕ݁ܰܡܳܐܐ ܡܳܐܐ ܂
                    ܘܰܕ݂ܚܰܡܫܺܝܢ̈ ܚܰܡܫܺܝܢ̈ .</p>
               </div>
               <div type="textpart" subtype="verse" n="41">
                  <p>ܘܰܢܣܰܒ݂ ܗܳܢܽܘܢ ܚܰܡܫܳܐ ܠܰܚܡܺܝܢ̈ ܁ ܘܰܬ݂ܪܶܝܢ̈ ܢܽܘܢܺܝܢ̈ ܆ ܘܚܳܪ
                    ܒ݁ܰܫܡܰܝܳܐ . ܘܒ݂ܰܪܶܟ݂ ܘܰܩܨܳܐ ܠܰܚܡܳܐ . ܘܝܰܗ̱ܒ݂ ܠܬ݂ܰܠܡܺܝܕ݂ܰܘܗ̱ܝ̈ ܕ݁ܰܢܣܺܝܡܽܘܢ ܠܗܽܘܢ
                    . ܘܗܳܢܽܘܢ ܬ݁ܪܶܝܢ̈ ܢܽܘܢܺܝܢ̈ ܁ ܦ݁ܰܠܶܓ݂ܘ ܠܟ݂ܽܠܗܽܘܢ .</p>
               </div>
               <div type="textpart" subtype="verse" n="42">
                  <p>ܘܶܐܟ݂ܰܠܘ ܟ݁ܽܠܗܽܘܢ ܂ ܘܰܣܒ݂ܰܥܘ .</p>
               </div>
               <div type="textpart" subtype="verse" n="43">
                  <p>ܘܰܫܩܰܠܘ ܩܨܳܝܶܐ̈ ܬ݁ܪܶܥܣܰܪ ܩܽܘܦ݂ܺܝܢܺܝܢ̈ ܟ݁ܰܕ݂ ܡܠܶܝܢ ܂ ܘܡܶܢ
                    ܢܽܘܢܶܐ̈ .</p>
               </div>
               <div type="textpart" subtype="verse" n="44">
                  <p>ܐܺܝܬ݂ܰܝܗܽܘܢ ܗ̱ܘܰܘ ܕ݁ܶܝܢ ܕ݁ܶܐܟ݂ܰܠܘ ܠܰܚܡܳܐ ܆ ܚܰܡܫܳܐ ܐܰܠܦ݂ܺܝܢ̈
                    ܓ݁ܰܒ݂ܪܺܝܢ̈ ܀</p>
               </div>
               <div type="textpart" subtype="verse" n="45">
                  <p>ܘܡܶܚܕ݂ܳܐ ܐܶܠܰܨ ܠܬ݂ܰܠܡܺܝܕ݂ܰܘܗ̱ܝ̈ ܕ݁ܢܶܣܩܽܘܢ ܠܰܣܦ݂ܺܝܢ̱ܬ݁ܳܐ ܆
                    ܘܢܺܐܙܽܠ̱ܘܢ ܩܕ݂ܳܡܰܘܗ̱ܝ ܠܥܶܒ݂ܪܳܐ ܁ ܠܒ݂ܶܝܬ݂ ܨܰܝܳܕ݁ܳܐ ܇ ܥܰܕ݂ ܫܳܪܶܐ ܗܽܘ ܠܟ݂ܶܢܫܶܐ̈
                    ܀</p>
               </div>
               <div type="textpart" subtype="verse" n="46">
                  <p>ܘܟ݂ܰܕ݂ ܫܪܳܐ ܐܶܢܽܘܢ ܆ ܐܶܙܰܠ ܠܛܽܘܪܳܐ ܠܰܡܨܰܠܳܝܽܘ ܀</p>
               </div>
               <div type="textpart" subtype="verse" n="47">
                  <p>ܟ݁ܰܕ݂ ܗܘܳܐ ܕ݁ܶܝܢ ܪܰܡܫܳܐ ܆ ܣܦ݂ܺܝܢ̱ܬ݁ܳܐ ܐܺܝܬ݂ܶܝܗ ܗ̱ܘܳܬ݂
                    ܡܶܨܥܰܬ݂ ܝܰܡܳܐ ܆ ܘܗܽܘ ܒ݁ܰܠܚܽܘܕ݂ܰܘܗ̱ܝ ܥܰܠ ܐܰܪܥܳܐ .</p>
               </div>
               <div type="textpart" subtype="verse" n="48">
                  <p>ܘܰܚܙܳܐ ܐܶܢܽܘܢ ܕ݁ܡܶܫܬ݁ܰܢܩܺܝܢ ܟ݁ܰܕ݂ ܪܳܕ݂ܶܝܢ . ܪܽܘܚܳܐ ܓ݁ܶܝܪ
                    ܠܽܘܩܒ݂ܰܠܗܽܘܢ ܗ̱ܘܳܬ݂ . ܘܰܒ݂ܡܰܛܰܪܬ݂ܳܐ ܪܒ݂ܺܝܥܳܝܬ݁ܳܐ ܕ݁ܠܺܠܝܳܐ ܆ ܐܶܬ݂ܳܐ ܠܘܳܬ݂ܗܽܘܢ
                    ܝܶܫܽܘܥ ܂ ܟ݁ܰܕ݂ ܡܗܰܠܶܟ݂ ܥܰܠ ܡܰܝܳܐ̈ ܇ ܘܨܳܒ݂ܶܐ ܗ̱ܘܳܐ ܕ݁ܢܶܥܒ݁ܰܪ ܐܶܢܽܘܢ .</p>
               </div>
               <div type="textpart" subtype="verse" n="49">
                  <p>ܗܳܢܽܘܢ ܕ݁ܶܝܢ ܚܙܰܐܘܽܗ̱ܝ ܕ݁ܰܡܗܰܠܶܟ݂ ܥܰܠ ܡܰܝܳܐ̈ ܆ ܘܰܣܒ݂ܰܪܘ
                    ܠܗܽܘܢ ܂ ܕ݁ܚܶܙܘܳܐ ܗ̱ܘ ܕ݁ܰܓ݁ܳܠܳܐ . ܘܰܩܥܰܘ .</p>
               </div>
               <div type="textpart" subtype="verse" n="50">
                  <p>ܟ݁ܽܠܗܽܘܢ ܓ݁ܶܝܪ ܚܙܰܐܘܽܗ̱ܝ ܘܰܕ݂ܚܶܠܘ . ܘܒ݂ܰܪ ܫܳܥܬ݂ܶܗ ܡܰܠܶܠ
                    ܥܰܡܗܽܘܢ ܂ ܘܶܐܡܰܪ ܠܗܽܘܢ ܁ ܐܶܬ݂ܠܰܒ̱݁ܒ݂ܘ ܁ ܐܶܢܳܐ ܐ̱ܢܳܐ ܂ ܠܳܐ ܬ݁ܶܕ݂ܚܠܽܘܢ ܀</p>
               </div>
               <div type="textpart" subtype="verse" n="51">
                  <p>ܘܰܣܠܶܩ ܠܘܳܬ݂ܗܽܘܢ ܠܰܣܦ݂ܺܝܢ̱ܬ݁ܳܐ ܂ ܘܫܶܠܝܰܬ݂ ܪܽܘܚܳܐ . ܘܛܳܒ݂
                    ܡܶܬ݁ܕ݁ܰܡܪܺܝܢ ܗ̱ܘܰܘ ܂ ܘܬ݂ܰܗܺܝܪܺܝܢ ܒ݁ܢܰܦ݂ܫܗܽܘܢ .</p>
               </div>
               <div type="textpart" subtype="verse" n="52">
                  <p>ܠܳܐ ܓ݁ܶܝܪ ܐܶܣܬ݁ܰܟ݁ܰܠܘ ܗ̱ܘܰܘ ܡܶܢ ܠܰܚܡܳܐ ܗܰܘ . ܡܶܛܽܠ
                    ܕ݁ܠܶܒ݁ܗܽܘܢ ܡܥܰܒ݁ܰܝ ܗ̱ܘܳܐ ܀</p>
               </div>
               <div type="textpart" subtype="verse" n="53">
                  <p>ܘܟ݂ܰܕ݂ ܥܒ݂ܰܪܘ ܥܶܒ݂ܪܳܐ ܆ ܐܶܬ݂ܰܘ ܠܰܐܪܥܳܐ ܕ݁ܓ݂ܶܢܶܣܰܪ .</p>
               </div>
               <div type="textpart" subtype="verse" n="54">
                  <p>ܘܟ݂ܰܕ݂ ܢܦ݂ܰܩܘ ܡܶܢ ܣܦ݂ܺܝܢ̱ܬ݁ܳܐ ܆ ܒ݁ܰܪ ܫܳܥܬ݂ܶܗ ܐܶܣܬ݁ܰܟ݁ܠܽܘܗ̱ܝ
                    ܐ̱ܢܳܫܰܝ̈ ܐܰܬ݂ܪܳܐ .</p>
               </div>
               <div type="textpart" subtype="verse" n="55">
                  <p>ܘܰܪܗܶܛܘ ܒ݁ܟ݂ܽܠܳܗ ܐܰܪܥܳܐ ܗܳܝ ܆ ܘܫܰܪܺܝܘ ܠܡܰܝܬ݁ܳܝܽܘ ܠܰܐܝܠܶܝܢ
                    ܕ݁ܒ݂ܺܝܫܳܐܝܺܬ݂ ܥܒ݂ܺܝܕ݂ܺܝܢ ܇ ܟ݁ܰܕ݂ ܫܩܺܝܠܺܝܢ ܠܗܽܘܢ ܒ݁ܥܰܪܣܳܬ݂ܳܐ̈ ܠܰܐܝܟ݁ܳܐ ܕ݁ܫܳܡܥܺܝܢ
                    ܗ̱ܘܰܘ ܕ݁ܺܐܝܬ݂ܰܘܗ̱ܝ .</p>
               </div>
               <div type="textpart" subtype="verse" n="56">
                  <p>ܘܰܐܝܟ݁ܳܐ ܕ݁ܥܳܐܶܠ ܗ̱ܘܳܐ ܠܩܽܘܪܝܳܐ̈ ܘܠܰܡܕ݂ܺܝܢܳܬ݂ܳܐ̈ ܆ ܒ݁ܫܽܘܩܶܐ̈
                    ܣܳܝܡܺܝܢ ܗ̱ܘܰܘ ܟ݁ܪܺܝܗܶܐ̈ . ܘܒ݂ܳܥܶܝܢ ܗ̱ܘܰܘ ܡܶܢܶܗ ܂ ܕ݁ܳܐܦ݂ܶܢ ܠܟ݂ܶܢܦ݂ܳܐ ܕ݁ܰܠܒ݂ܽܘܫܶܗ
                    ܢܶܩܪܒ݂ܽܘܢ ܆ ܘܟ݂ܽܠܗܽܘܢ ܐܰܝܠܶܝܢ ܕ݁ܩܳܪܒ݁ܺܝܢ ܗ̱ܘܰܘ ܠܶܗ . ܡܶܬ݂ܰܐܣܶܝܢ ܗ̱ܘܰܘ ܀</p>
               </div>
            </div>
            <div type="textpart" subtype="chapter" n="7">
               <div type="textpart" subtype="verse" n="1">
                  <p>ܘܰܟ݂ܢܰܫܘ ܠܘܳܬ݂ܶܗ ܦ݁ܪܺܝܫܶܐ̈ ܘܣܳܦ݂ܪܶܐ̈ ܂ ܕ݁ܶܐܬ݂ܰܘ ܡܶܢ ܐܽܘܪܺܫܠܶܡ
                    .</p>
               </div>
               <div type="textpart" subtype="verse" n="2">
                  <p>ܘܰܚܙܰܘ ܐ̱ܢܳܫܺܝܢ̈ ܡܶܢ ܬ݁ܰܠܡܺܝܕ݂ܰܘܗ̱ܝ̈ ܁ ܕ݁ܳܐܟ݂ܠܺܝܢ ܠܰܚܡܳܐ ܂
                    ܟ݁ܰܕ݂ ܠܳܐ ܡܫܳܓ݂ܳܢ̈ ܐܺܝܕ݂ܰܝܗܽܘܢ̈ ܆ ܘܶܐܬ݂ܥܰܕ݁ܰܠܘ .</p>
               </div>
               <div type="textpart" subtype="verse" n="3">
                  <p>ܟ݁ܽܠܗܽܘܢ ܓ݁ܶܝܪ ܝܺܗܽܘܕ݂ܳܝܶܐ̈ ܘܰܦ݂ܪܺܝܫܶܐ̈ ܆ ܐܶܢ ܗܽܘ
                    ܕ݁ܰܒ݂ܛܺܝܠܳܐܝܺܬ݂ ܁ ܠܳܐ ܡܫܺܝܓ݂ܺܝܢ ܐܺܝܕ݂ܰܝܗܽܘܢ̈ ܂ ܠܳܐ ܠܳܥܣܺܝܢ . ܡܶܛܽܠ ܕ݁ܰܐܚܺܝܕ݂ܺܝܢ
                    ܡܰܫܠܡܳܢܽܘܬ݂ܳܐ ܕ݁ܩܰܫܺܝܫܶܐ̈ .</p>
               </div>
               <div type="textpart" subtype="verse" n="4">
                  <p>ܘܡܶܢ ܫܽܘܩܳܐ ܁ ܐܶܠܳܐ ܥܳܡܕ݁ܺܝܢ ܂ ܠܳܐ ܠܳܥܣܺܝܢ . ܘܣܰܓ݁ܺܝܳܐܬ݂ܳܐ̈
                    ܐ̱ܚܪܳܢܝܳܬ݂ܳܐ̈ ܐܺܝܬ݂ ܐܰܝܠܶܝܢ ܕ݁ܩܰܒ݁ܶܠܘ ܕ݁ܢܶܛܪܽܘܢ ܁ ܡܰܥܡܽܘܕ݂ܝܳܬ݂ܳܐ̈ ܕ݁ܟ݂ܳܣܶܐ̈ ܂
                    ܘܰܕ݂ܩܶܣܛܶܐ̈ ܇ ܘܰܕ݂ܡܳܐܢܰܝ̈ ܢܚܳܫܳܐ ܁ ܘܰܕ݂ܥܰܪܣܳܬ݂ܳܐ̈ ܀</p>
               </div>
               <div type="textpart" subtype="verse" n="5">
                  <p>ܘܫܰܐܠܽܘܗ̱ܝ ܣܳܦ݂ܪܶܐ̈ ܘܰܦ݂ܪܺܝܫܶܐ̈ ܆ ܠܡܳܢܳܐ ܬ݁ܰܠܡܺܝܕ݂ܰܝܟ݁̈ ܠܳܐ
                    ܡܗܰܠܟ݂ܺܝܢ ܐܰܝܟ݂ ܡܰܫܠܡܳܢܽܘܬ݂ܳܐ ܕ݁ܩܰܫܺܝܫܶܐ̈ ܇ ܐܶܠܳܐ ܟ݁ܰܕ݂ ܠܳܐ ܡܫܳܓ݂ܳܢ̈
                    ܐܺܝܕ݂ܰܝܗܽܘܢ̈ ܂ ܐܳܟ݂ܠܺܝܢ ܠܰܚܡܳܐ .</p>
               </div>
               <div type="textpart" subtype="verse" n="6">
                  <p>ܗܽܘ ܕ݁ܶܝܢ ܐܶܡܰܪ ܠܗܽܘܢ . ܫܰܦ݁ܺܝܪ ܐܶܬ݂ܢܰܒ݁ܺܝ ܥܠܰܝܟ݁ܽܘܢ ܐܶܫܰܥܝܳܐ
                    ܢܒ݂ܺܝܳܐ ܁ ܢܳܣܒ݁ܰܝ̈ ܒ݁ܰܐܦ݁ܶܐ̈ ܅ ܐܰܝܟ݂ ܕ݁ܰܟ݂ܬ݂ܺܝܒ݂ . ܕ݁ܥܰܡܳܐ ܗܳܢܳܐ ܂ ܒ݁ܣܶܦ݂ܘܳܬ݂ܶܗ̈
                    ܗ̱ܽܘ ܡܝܰܩܰܪ ܠܺܝ . ܠܶܒ݁ܗܽܘܢ ܕ݁ܶܝܢ ܂ ܣܰܓ݁ܺܝ ܪܰܚܺܝܩ ܡܶܢܝ .</p>
               </div>
               <div type="textpart" subtype="verse" n="7">
                  <p>ܘܰܣܪܺܝܩܳܐܝܺܬ݂ ܕ݁ܳܚܠܺܝܢ ܠܺܝ . ܟ݁ܰܕ݂ ܡܰܠܦ݂ܺܝܢ ܝܽܘܠܦ݁ܳܢܶܐ̈
                    ܕ݁ܦ݂ܽܘܩܕ݁ܳܢܶܐ̈ ܕ݁ܰܒ݂ܢܰܝ̈ ܐ̱ܢܳܫܳܐ̈ .</p>
               </div>
               <div type="textpart" subtype="verse" n="8">
                  <p>ܫܒ݂ܰܩܬ݁ܽܘܢ ܓ݁ܶܝܪ ܦ݁ܽܘܩܕ݁ܳܢܳܐ ܕ݁ܰܐܠܳܗܳܐ ܆ ܘܰܐܚܺܝܕ݂ܺܝܢ ܐܢ̱ܬ݁ܽܘܢ
                    ܡܰܫܠܡܳܢܽܘܬ݂ܳܐ ܕ݁ܰܒ݂ܢܰܝ̈ ܐ̱ܢܳܫܳܐ̈ . ܡܰܥܡܽܘܕ݂ܝܳܬ݂ܳܐ̈ ܕ݁ܟ݂ܳܣܶܐ̈ ܂ ܘܰܕ݂ܩܶܣܛܶܐ̈ .
                    ܘܣܰܓ݁ܺܝܳܐܬ݂ܳܐ̈ ܐܰܝܠܶܝܢ ܕ݁ܰܠܗܳܠܶܝܢ ܕ݁ܳܡܝܳܢ̈ .</p>
               </div>
               <div type="textpart" subtype="verse" n="9">
                  <p>ܐܳܡܰܪ ܠܗܽܘܢ ܁ ܫܰܦ݁ܺܝܪ ܛܳܠܡܺܝܢ ܐܢ̱ܬ݁ܽܘܢ ܦ݁ܽܘܩܕ݁ܳܢܳܐ ܕ݁ܰܐܠܳܗܳܐ
                    ܆ ܕ݁ܰܬ݂ܩܺܝܡܽܘܢ ܡܰܫܠܡܳܢܽܘܬ݂ܟ݂ܽܘܢ .</p>
               </div>
               <div type="textpart" subtype="verse" n="10">
                  <p>ܡܽܘܫܶܐ ܓ݁ܶܝܪ ܐܶܡܰܪ . ܕ݁ܝܰܩܰܪ ܠܰܐܒ݂ܽܘܟ݂ ܂ ܘܠܶܐܡܳܟ݂ . ܘܡܰܢ
                    ܕ݁ܰܡܨܰܚܶܐ ܠܰܐܒ݂ܳܐ ܁ ܘܠܶܐܡܳܐ ܂ ܡܰܘܬ݁ܳܐ ܢܡܽܘܬ݂ .</p>
               </div>
               <div type="textpart" subtype="verse" n="11">
                  <p>ܐܰܢ̱ܬ݁ܽܘܢ ܕ݁ܶܝܢ ܐܳܡܪܺܝܢ ܐܢ̱ܬ݁ܽܘܢ . ܐܶܢ ܢܺܐܡܰܪ ܓ݁ܰܒ݂ܪܳܐ
                    ܠܰܐܒ݂ܽܘܗ̱ܝ ܐܰܘ ܠܶܐܡܶܗ ܆ ܩܽܘܪܒ݁ܳܢܝ ܁ ܡܶܕ݁ܶܡ ܕ݁ܡܶܢܝ ܬ݁ܺܐܬ݂ܰܪ .</p>
               </div>
               <div type="textpart" subtype="verse" n="12">
                  <p>ܘܠܳܐ ܫܳܒ݂ܩܺܝܢ ܐܢ̱ܬ݁ܽܘܢ ܠܶܗ ܂ ܕ݁ܢܶܥܒ݁ܶܕ݂ ܡܶܕ݁ܶܡ ܠܰܐܒ݂ܽܘܗ̱ܝ
                    ܐܰܘ ܠܶܐܡܶܗ .</p>
               </div>
               <div type="textpart" subtype="verse" n="13">
                  <p>ܘܡܰܣܠܶܝܢ ܐܢ̱ܬ݁ܽܘܢ ܡܶܠܬ݂ܳܐ ܕ݁ܰܐܠܳܗܳܐ ܆ ܡܶܛܽܠ ܡܰܫܠܡܳܢܽܘܬ݂ܳܐ
                    ܕ݁ܰܐܫܠܶܡܬ݁ܽܘܢ . ܘܰܕ݂ܕ݂ܳܡܝܳܢ̈ ܠܗܳܠܶܝܢ ܣܰܓ݁ܺܝܳܐܬ݂ܳܐ̈ ܥܳܒ݂ܕ݁ܺܝܢ ܐܢ̱ܬ݁ܽܘܢ ܀܀</p>
               </div>
               <div type="textpart" subtype="verse" n="14">
                  <p>ܘܰܩܪܳܐ ܝܶܫܽܘܥ ܠܟ݂ܶܢܫܳܐ ܟ݁ܽܠܶܗ ܘܶܐܡܰܪ ܠܗܽܘܢ ܁ ܫܽܘܡܥܽܘܢܝ
                    ܟ݁ܽܠܟ݂ܽܘܢ ܂ ܘܶܐܣܬ݁ܰܟ̱݁ܠܘ .</p>
               </div>
               <div type="textpart" subtype="verse" n="15">
                  <p>ܠܰܝܬ݁ ܡܶܕ݁ܶܡ ܕ݁ܰܠܒ݂ܰܪ ܡܶܢ ܒ݁ܰܪܢܳܫܳܐ ܗܽܘ ܂ ܘܥܳܐܶܠ ܠܶܗ :
                    ܕ݁ܡܶܫܟ݁ܰܚ ܡܣܰܝܶܒ݂ ܠܶܗ . ܐܶܠܳܐ ܡܶܕ݁ܶܡ ܕ݁ܢܳܦ݂ܶܩ ܡܶܢܶܗ ܆ ܗܰܘ ܗ̱ܽܘ ܡܣܰܝܶܒ݂ ܠܒ݂ܰܪ
                    ܐ̱ܢܳܫܳܐ .</p>
               </div>
               <div type="textpart" subtype="verse" n="16">
                  <p>ܡܰܢ ܕ݁ܺܐܝܬ݂ ܠܶܗ ܐܶܕ݂ܢܶܐ̈ ܕ݁ܢܶܫܡܰܥ ܂ ܢܶܫܡܰܥ ܀.܀.܀܀</p>
               </div>
               <milestone unit="SyrChapter" n="7"/>
               <div type="textpart" subtype="verse" n="17">
                  <p>ܟ݁ܰܕ݂ ܕ݁ܶܝܢ ܥܰܠ ܝܶܫܽܘܥ ܠܒ݂ܰܝܬ݁ܳܐ ܡܶܢ ܟ݁ܶܢܫܳܐ ܆ ܫܰܐܠܽܘܗ̱ܝ
                    ܬ݁ܰܠܡܺܝܕ݂ܰܘܗ̱ܝ̈ ܥܰܠ ܡܰܬ݂ܠܳܐ ܗܰܘ .</p>
               </div>
               <div type="textpart" subtype="verse" n="18">
                  <p>ܐܳܡܰܪ ܠܗܽܘܢ . ܗܳܟ݂ܰܢܳܐ ܐܳܦ݂ ܐܰܢ̱ܬ݁ܽܘܢ ܥܰܛܠܺܝܢ ܐܢ̱ܬ݁ܽܘܢ ܆ ܠܳܐ
                    ܝܳܕ݂ܥܺܝܢ ܐܢ̱ܬ݁ܽܘܢ ܁ ܕ݁ܟ݂ܽܠ ܡܶܕ݁ܶܡ ܕ݁ܡܶܢ ܠܒ݂ܰܪ ܥܳܐܶܠ ܠܒ݂ܰܪ ܐ̱ܢܳܫܳܐ ܇ ܠܳܐ ܡܶܫܟ݁ܰܚ
                    ܡܣܰܝܶܒ݂ ܠܶܗ .</p>
               </div>
               <div type="textpart" subtype="verse" n="19">
                  <p>ܕ݁ܠܳܐ ܗ̱ܘܳܐ ܠܠܶܒ݁ܶܗ ܥܳܐܶܠ ܁ ܐܶܠܳܐ ܠܟ݂ܰܪܣܶܗ . ܘܡܶܫܬ݁ܕ݂ܶܐ
                    ܒ݁ܬ݂ܰܕ݂ܟ݁ܺܝܬ݂ܳܐ ܂ ܕ݁ܰܡܕ݂ܰܟ݁ܝܳܐ ܟ݁ܽܠܳܗ ܡܶܐܟ݂ܽܘܠܬ݁ܳܐ .</p>
               </div>
               <div type="textpart" subtype="verse" n="20">
                  <p>ܡܶܕ݁ܶܡ ܕ݁ܶܝܢ ܕ݁ܢܳܦ݂ܶܩ ܡܶܢ ܒ݁ܰܪܢܳܫܳܐ ܆ ܗܰܘ ܗ̱ܽܘ ܡܣܰܝܶܒ݂ ܠܒ݂ܰܪ
                    ܐ̱ܢܳܫܳܐ .</p>
               </div>
               <div type="textpart" subtype="verse" n="21">
                  <p>ܡܶܢ ܠܓ݂ܰܘ ܓ݁ܶܝܪ ܡܶܢ ܠܶܒ݁ܳܐ ܕ݁ܰܒ݂ܢܰܝ̈ ܐ̱ܢܳܫܳܐ̈ ܂ ܢܳܦ݂ܩܳܢ
                    ܡܰܚܫܒ݂ܳܬ݂ܳܐ̈ ܒ݁ܺܝܫܳܬ݂ܳܐ̈ . ܓ݁ܰܘܪܳܐ . ܙܳܢܝܽܘܬ݂ܳܐ . ܓ݁ܰܢܳܒ݂ܽܘܬ݂ܳܐ . ܩܶܛܠܳܐ .</p>
               </div>
               <div type="textpart" subtype="verse" n="22">
                  <p>ܥܳܠܽܘܒ݂ܽܘܬ݂ܳܐ . ܒ݁ܺܝܫܽܘܬ݂ܳܐ . ܢܶܟ݂ܠܳܐ . ܨܰܚܢܽܘܬ݂ܳܐ . ܥܰܝܢܳܐ
                    ܒ݁ܺܝܫܬ݁ܳܐ . ܓ݁ܽܘܕ݁ܳܦ݂ܳܐ . ܫܰܒ݂ܗܪܳܢܽܘܬ݂ܳܐ . ܫܳܛܝܽܘܬ݂ܳܐ .</p>
               </div>
               <div type="textpart" subtype="verse" n="23">
                  <p>ܗܳܠܶܝܢ ܟ݁ܽܠܗܶܝܢ ܒ݁ܺܝܫܳܬ݂ܳܐ̈ ܡܶܢ ܠܓ݂ܰܘ ܗ̱ܽܘ ܢܳܦ݂ܩܳܢ ܆
                    ܘܰܡܣܰܝܒ݂ܳܢ ܠܶܗ ܠܒ݂ܰܪܢܳܫܳܐ ܀</p>
               </div>
               <div type="textpart" subtype="verse" n="24">
                  <p>ܡܶܢ ܬ݁ܰܡܳܢ ܩܳܡ ܝܶܫܽܘܥ ܆ ܘܶܐܬ݂ܳܐ ܠܰܬ݂ܚܽܘܡܳܐ ܕ݁ܨܽܘܪ
                    ܘܰܕ݂ܨܰܝܕ݁ܳܢ ܁ ܘܥܰܠ ܠܒ݂ܰܝܬ݁ܳܐ ܚܰܕ݂ : ܘܠܳܐ ܨܳܒ݂ܶܐ ܗ̱ܘܳܐ ܕ݁ܐ̱ܢܳܫ ܢܶܕ݁ܰܥ ܒ݁ܶܗ . ܘܠܳܐ
                    ܐܶܫܟ݁ܰܚ ܕ݁ܢܶܛܫܶܐ .</p>
               </div>
               <div type="textpart" subtype="verse" n="25">
                  <p>ܡܶܚܕ݂ܳܐ ܓ݁ܶܝܪ ܫܶܡܥܰܬ݂ ܐܰܢ̱ܬ݁ܬ݂ܳܐ ܚܕ݂ܳܐ ܡܶܛܽܠܳܬ݂ܶܗ ܇ ܕ݁ܺܐܝܬ݂
                    ܗ̱ܘܳܬ݂ ܠܒ݂ܰܪܬ݂ܳܗ ܪܽܘܚܳܐ ܛܰܢܦ݂ܬ݂ܳܐ ܇ ܘܶܐܬ݂ܳܬ݂ ܢܶܦ݂ܠܰܬ݂ ܩܕ݂ܳܡ ܪܶܓ݂ܠܰܘܗ̱ܝ̈ .</p>
               </div>
               <div type="textpart" subtype="verse" n="26">
                  <p>ܗܺܝ ܕ݁ܶܝܢ ܐܰܢ̱ܬ݁ܬ݂ܳܐ ܐܺܝܬ݂ܶܝܗ ܗ̱ܘܳܬ݂ ܚܰܢܦ݂ܬ݂ܳܐ ܂ ܡܶܢ
                    ܦ݁ܽܘܢܺܝܩܺܐ ܕ݁ܣܽܘܪܺܝܰܐ . ܘܒ݂ܳܥܝܳܐ ܗ̱ܘܳܬ݂ ܡܶܢܶܗ ܂ ܕ݁ܢܰܦ݁ܶܩ ܫܺܐܕ݂ܳܐ ܡܶܢ ܒ݁ܰܪܬ݂ܳܗ
                    .</p>
               </div>
               <div type="textpart" subtype="verse" n="27">
                  <p>ܘܶܐܡܰܪ ܠܳܗ ܝܶܫܽܘܥ . ܫܒ݂ܽܘܩܝ ܠܽܘܩܕ݂ܰܡ ܕ݁ܢܶܣܒ݁ܥܽܘܢ ܒ݁ܢܰܝܳܐ̈ .
                    ܠܳܐ ܗ̱ܘܳܬ݂ ܓ݁ܶܝܪ ܫܰܦ݁ܺܝܪܳܐ ܕ݁ܢܶܣܰܒ݂ ܠܰܚܡܳܐ ܕ݁ܰܒ݂ܢܰܝܳܐ̈ ܂ ܘܢܰܪܡܶܐ ܠܟ݂ܰܠܒ݁ܶܐ̈
                    .</p>
               </div>
               <div type="textpart" subtype="verse" n="28">
                  <p>ܗܺܝ ܕ݁ܶܝܢ ܥܢܳܬ݂ ܂ ܘܳܐܡܪܳܐ ܠܶܗ . ܐܺܝܢ ܡܳܪܝ ܁ ܐܳܦ݂ ܟ݁ܰܠܒ݁ܶܐ̈ ܂
                    ܡܶܢ ܬ݁ܚܶܝܬ݂ ܦ݁ܳܬ݂ܽܘܪܶܐ̈ ܂ ܐܳܟ݂ܠܺܝܢ ܦ݁ܰܪܬ݁ܽܘܬ݂ܶܐ̈ ܕ݁ܰܒ݂ܢܰܝܳܐ̈ .</p>
               </div>
               <div type="textpart" subtype="verse" n="29">
                  <p>ܐܳܡܰܪ ܠܳܗ ܝܶܫܽܘܥ . ܙܶܠܝ ܁ ܡܶܛܽܠ ܗܳܕ݂ܶܐ ܡܶܠܬ݂ܳܐ ܂ ܢܦ݂ܰܩ ܠܶܗ
                    ܫܺܐܕ݂ܳܐ ܡܶܢ ܒ݁ܰܪܬ݂ܶܟ݂ܝ .</p>
               </div>
               <div type="textpart" subtype="verse" n="30">
                  <p>ܘܶܐܙܰܠ̱ܬ݂ ܠܒ݂ܰܝܬ݁ܳܗ ܆ ܘܶܐܫܟ݁ܚܰܬ݂ ܒ݁ܰܪܬ݂ܳܗ ܟ݁ܰܕ݂ ܪܰܡܝܳܐ
                    ܒ݁ܥܰܪܣܳܐ ܂ ܘܢܰܦ݁ܺܝܩ ܡܶܢܳܗ ܫܺܐܕ݂ܳܗ ܀</p>
               </div>
               <div type="textpart" subtype="verse" n="31">
                  <p>ܬ݁ܽܘܒ݂ ܢܦ݂ܰܩ ܝܶܫܽܘܥ ܡܶܢ ܬ݁ܚܽܘܡܳܐ ܕ݁ܨܽܘܪ ܘܰܕ݂ܨܰܝܕ݁ܳܢ ܁
                    ܘܶܐܬ݂ܳܐ ܠܝܰܡܳܐ ܕ݁ܰܓ݂ܠܺܝܠܳܐ . ܒ݁ܰܬ݂ܚܽܘܡܳܐ ܕ݁ܥܶܣܪܰܬ݂ ܡ̈ܕ݂ܺܝܢܳܬ݂ܳܐ .</p>
               </div>
               <div type="textpart" subtype="verse" n="32">
                  <p>ܘܰܐܝܬ݁ܺܝܘ ܠܶܗ ܚܰܪܫܳܐ ܚܰܕ݂ ܦ݁ܺܐܩܳܐ . ܘܒ݂ܳܥܶܐ ܗ̱ܘܰܘ ܡܶܢܶܗ ܂
                    ܕ݁ܰܢܣܺܝܡ ܥܠܰܘܗ̱ܝ ܐܺܝܕ݂ܳܐ .</p>
               </div>
               <div type="textpart" subtype="verse" n="33">
                  <p>ܘܢܰܓ݂ܕ݁ܶܗ ܡܶܢ ܟ݁ܶܢܫܳܐ ܒ݁ܰܠܚܽܘܕ݂ܰܘܗ̱ܝ ܆ ܘܰܐܪܡܺܝ ܨܶܒ݂ܥܳܬ݂ܶܗ̈
                    ܒ݁ܶܐܕ݂ܢܰܘܗ̱ܝ̈ . ܘܪܰܩ ܂ ܘܰܩܪܶܒ݂ ܠܠܶܫܳܢܶܗ .</p>
               </div>
               <div type="textpart" subtype="verse" n="34">
                  <p>ܘܚܳܪ ܒ݁ܰܫܡܰܝܳܐ ܂ ܘܶܐܬ݁ܬ݁ܰܢܰܚ ܁ ܘܶܐܡܰܪ ܠܶܗ ܂ ܐܶܬ݂ܦ݁ܰܬ̱݁ܚ
                    .</p>
               </div>
               <div type="textpart" subtype="verse" n="35">
                  <p>ܘܒ݂ܳܗ ܒ݁ܫܳܥܬ݂ܳܐ ܂ ܐܶܬ݂ܦ݁ܰܬ݁ܰܚ ܐܶܕ݂ܢܰܘܗ̱ܝ̈ ܆ ܘܶܐܫܬ݁ܰܪܺܝ
                    ܐܶܣܳܪܳܐ ܕ݁ܠܶܫܳܢܶܗ ܂ ܘܡܰܠܶܠ ܦ݁ܫܺܝܩܳܐܝܺܬ݂ .</p>
               </div>
               <div type="textpart" subtype="verse" n="36">
                  <p>ܘܙܰܗܰܪ ܐܶܢܽܘܢ ܁ ܕ݁ܰܠܐ̱ܢܳܫ ܠܳܐ ܢܺܐܡܪܽܘܢ ܀ ܘܰܟ݂ܡܳܐ ܕ݁ܗܽܘ
                    ܡܙܰܗܰܪ ܗ̱ܘܳܐ ܠܗܽܘܢ ܆ ܗܶܢܽܘܢ ܝܰܬ݁ܺܝܪ ܡܰܟ݂ܪܙܺܝܢ ܗ̱ܘܰܘ .</p>
               </div>
               <div type="textpart" subtype="verse" n="37">
                  <p>ܘܝܰܬ݁ܺܝܪܳܐܝܺܬ݂ ܡܶܬ݁ܕ݁ܰܡܪܺܝܢ ܗ̱ܘܰܘ . ܘܳܐܡܪܺܝܢ ܁ ܕ݁ܟ݂ܽܠ ܡܶܕ݁ܶܡ
                    ܫܰܦ݁ܺܝܪ ܥܳܒ݂ܶܕ݂ . ܠܚܰܪܫܶܐ̈ ܁ ܥܳܒ݂ܶܕ݂ ܕ݁ܢܶܫܡܥܽܘܢ ܆ ܘܰܕ݂ܠܳܐ ܡܡܰܠܠܺܝܢ ܕ݁ܰܢܡܰܠܠܽܘܢ
                    ܀</p>
               </div>
            </div>
            <div type="textpart" subtype="chapter" n="8">
               <div type="textpart" subtype="verse" n="1">
                  <p>ܒ݁ܗܳܢܽܘܢ ܕ݁ܶܝܢ ܝܰܘܡܳܬ݂ܳܐ̈ ܆ ܟ݁ܰܕ݂ ܟ݁ܶܢܫܳܐ ܣܰܓ݁ܺܝܳܐܐ ܐܺܝܬ݂
                    ܗ̱ܘܳܐ : ܘܠܳܐ ܐܺܝܬ݂ ܗ̱ܘܳܐ ܡܶܕ݁ܶܡ ܕ݁ܢܶܐܟ݂ܠܽܘܢ ܆ ܩܪܳܐ ܠܬ݂ܰܠܡܺܝܕ݂ܰܘܗ̱ܝ̈ ܘܶܐܡܰܪ ܠܗܽܘܢ
                    .</p>
               </div>
               <div type="textpart" subtype="verse" n="2">
                  <p>ܡܶܬ݂ܪܰܚܰܡ ܐ̱ܢܳܐ ܥܰܠ ܟ݁ܶܢܫܳܐ ܗܳܢܳܐ ܇ ܕ݁ܗܳܐ ܬ݁ܠܳܬ݂ܳܐ ܝܰܘܡܺܝܢ̈
                    ܩܰܘܺܝܘ ܠܘܳܬ݂ܝ ܂ ܘܠܰܝܬ݁ ܠܗܽܘܢ ܡܳܢܳܐ ܢܶܐܟ݂ܠܽܘܢ .</p>
               </div>
               <div type="textpart" subtype="verse" n="3">
                  <p>ܘܶܐܢ ܗܽܘ ܕ݁ܫܳܪܶܐ ܐ̱ܢܳܐ ܠܗܽܘܢ ܟ݁ܰܕ݂ ܨܳܝܡܺܝܢ̈ ܠܒ݂ܳܬ݁ܰܝܗܽܘܢ̈ ܆
                    ܥܳܝܦ݁ܺܝܢ ܒ݁ܽܐܘܪܚܳܐ . ܐ̱ܢܳܫܳܐ ܓ݁ܶܝܪ ܡܶܢܗܽܘܢ ܂ ܡܶܢ ܪܽܘܚܩܳܐ ܐܰܬ݁ܺܝܐܝܺܢ .</p>
               </div>
               <div type="textpart" subtype="verse" n="4">
                  <p>ܐܳܡܪܺܝܢ ܠܶܗ ܬ݁ܰܠܡܺܝܕ݂ܰܘܗ̱ܝ̈ . ܐܰܝܡܶܟ݁ܳܐ ܡܶܫܟ݁ܰܚ ܐ̱ܢܳܫ ܗܳܪܟ݁ܳܐ
                    ܒ݁ܚܽܘܪܒ݁ܳܐ ܇ ܕ݁ܰܢܣܰܒ݁ܰܥ ܠܰܚܡܳܐ ܠܗܳܠܶܝܢ ܟ݁ܽܠܗܽܘܢ .</p>
               </div>
               <div type="textpart" subtype="verse" n="5">
                  <p>ܘܫܰܐܶܠ ܐܶܢܽܘܢ ܗܽܘ ܆ ܟ݁ܡܳܐ ܠܰܚܡܺܝܢ̈ ܐܺܝܬ݂ ܠܟ݂ܽܘܢ ܁ ܐܳܡܪܺܝܢ ܠܶܗ
                    ܂ ܫܰܒ݂ܥܳܐ .</p>
               </div>
               <div type="textpart" subtype="verse" n="6">
                  <p>ܘܰܦ݂ܩܰܕ݂ ܠܟ݂ܶܢܫܶܐ̈ ܕ݁ܢܶܣܬ݁ܰܡܟ݁ܽܘܢ ܥܰܠ ܐܰܪܥܳܐ . ܘܰܢܣܰܒ݂ ܗܳܢܽܘܢ
                    ܫܰܒ݂ܥܳܐ ܠܰܚܡܺܝܢ̈ ܆ ܘܒ݂ܰܪܶܟ݂ ܘܰܩܨܳܐ ܂ ܘܝܰܗ̱ܒ݂ ܠܬ݂ܰܠܡܺܝܕ݂ܰܘܗ̱ܝ̈ ܕ݁ܰܢܣܺܝܡܽܘܢ .
                    ܘܣܳܡܘ ܠܟ݂ܶܢܫܶܐ̈ .</p>
               </div>
               <div type="textpart" subtype="verse" n="7">
                  <p>ܘܺܐܝܬ݂ ܗ̱ܘܰܘ ܢܽܘܢܶܐ̈ ܩܰܠܺܝܠ ܆ ܘܳܐܦ݂ ܥܠܰܝܗܽܘܢ ܒ݁ܰܪܶܟ݂ . ܘܶܐܡܰܪ
                    ܕ݁ܰܢܣܺܝܡܽܘܢ ܐܶܢܽܘܢ .</p>
               </div>
               <div type="textpart" subtype="verse" n="8">
                  <p>ܘܶܐܟ݂ܰܠܘ ܂ ܘܰܣܒ݂ܰܥܘ . ܘܰܫܩܰܠܘ ܬ݁ܰܘܬ݁ܳܪܶܐ̈ ܕ݁ܰܩܨܳܝܶܐ̈ ܫܰܒ݂ܥܳܐ
                    ܐܶܣܦ݁ܪܺܝܕ݂ܺܝܢ̈ .</p>
               </div>
               <div type="textpart" subtype="verse" n="9">
                  <p>ܐܺܝܬ݂ܰܝܗܽܘܢ ܗ̱ܘܰܘ ܕ݁ܶܝܢ ܐ̱ܢܳܫܳܐ ܕ݁ܶܐܟ݂ܰܠܘ ܆ ܐܰܝܟ݂ ܐܰܪܒ݁ܥܳܐ
                    ܐܰܠܦ݂ܺܝܢ̈ .</p>
               </div>
               <div type="textpart" subtype="verse" n="10">
                  <p>ܘܰܫܪܳܐ ܐܶܢܽܘܢ . ܘܰܣܠܶܩ ܡܶܚܕ݂ܳܐ ܠܰܣܦ݂ܺܝܢ̱ܬ݁ܳܐ ܥܰܡ
                    ܬ݁ܰܠܡܺܝܕ݂ܰܘܗ̱ܝ̈ ܆ ܘܶܐܬ݂ܳܐ ܠܰܐܬ݂ܪܳܐ ܕ݁ܕ݂ܰܠܡܳܢܽܘܬ݂ܳܐ ܀</p>
               </div>
               <div type="textpart" subtype="verse" n="11">
                  <p>ܘܰܢܦ݂ܰܩܘ ܦ݁ܪܺܝܫܶܐ̈ ܂ ܘܫܰܪܺܝܘ ܠܡܶܒ݂ܥܳܐ ܥܰܡܶܗ . ܘܫܳܐܠܺܝܢ ܗ̱ܘܰܘ
                    ܠܶܗ ܐܳܬ݂ܳܐ ܡܶܢ ܫܡܰܝܳܐ ܂ ܟ݁ܰܕ݂ ܡܢܰܣܶܝܢ ܠܶܗ ܀</p>
               </div>
               <div type="textpart" subtype="verse" n="12">
                  <p>ܘܶܐܬ݁ܬ݁ܰܢܰܚ ܒ݁ܪܽܘܚܶܗ ܂ ܘܶܐܡܰܪ . ܡܳܢܳܐ ܒ݁ܳܥܝܳܐ ܐܳܬ݂ܳܐ
                    ܫܰܪܒ݁ܬ݂ܳܐ ܗܳܕ݂ܶܐ . ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܂ ܕ݁ܠܳܐ ܬ݁ܶܬ݂ܺܝܗܶܒ݂ ܠܳܗ ܐܳܬ݂ܳܐ
                    ܠܫܰܪܒ݁ܬ݂ܳܐ ܗܳܕ݂ܶܐ .</p>
               </div>
               <div type="textpart" subtype="verse" n="13">
                  <p>ܘܰܫܒ݂ܰܩ ܐܶܢܽܘܢ ܂ ܘܰܣܠܶܩ ܠܰܣܦ݂ܺܝܢ̱ܬ݁ܳܐ ܆ ܘܶܐܙܰܠܘ ܠܗܰܘ ܥܶܒ݂ܪܳܐ
                    .</p>
               </div>
               <div type="textpart" subtype="verse" n="14">
                  <p>ܘܰܛܥܰܘ ܕ݁ܢܶܣܒ݂ܽܘܢ ܠܰܚܡܳܐ . ܘܶܐܠܳܐ ܚܕ݂ܳܐ ܓ݁ܪܺܝܨܬ݁ܳܐ ܂ ܠܰܝܬ݁
                    ܗ̱ܘܳܐ ܥܰܡܗܽܘܢ ܒ݁ܰܣܦ݂ܺܝܢ̱ܬ݁ܳܐ ܀</p>
               </div>
               <div type="textpart" subtype="verse" n="15">
                  <p>ܘܦ݂ܰܩܶܕ݂ ܐܶܢܽܘܢ ܂ ܘܶܐܡܰܪ ܠܗܽܘܢ . ܚܙܰܘ ܐܶܙܕ݁ܰܗ̱ܪܘ ܡܶܢ ܚܡܺܝܪܳܐ
                    ܕ݁ܰܦ݂ܪܺܝܫܶܐ̈ ܂ ܘܡܶܢ ܚܡܺܝܪܶܗ ܕ݁ܗܶܪܳܘܕ݂ܶܣ .</p>
               </div>
               <div type="textpart" subtype="verse" n="16">
                  <p>ܘܡܶܬ݂ܚܰܫܒ݂ܺܝܢ ܗ̱ܘܰܘ ܚܰܕ݂ ܥܰܡ ܚܰܕ݂ ܘܳܐܡܪܺܝܢ ܆ ܕ݁ܠܰܚܡܳܐ ܠܰܝܬ݁
                    ܠܰܢ .</p>
               </div>
               <div type="textpart" subtype="verse" n="17">
                  <p>ܝܶܫܽܘܥ ܕ݁ܶܝܢ ܝܺܕ݂ܰܥ ܘܶܐܡܰܪ ܠܗܽܘܢ . ܡܳܢܳܐ ܪܳܢܶܝܢ ܐܢ̱ܬ݁ܽܘܢ ܆
                    ܕ݁ܠܰܚܡܳܐ ܠܰܝܬ݁ ܠܟ݂ܽܘܢ . ܠܳܐ ܥܕ݂ܰܡܳܐ ܠܗܳܫܳܐ ܝܳܕ݂ܥܺܝܢ ܐܢ̱ܬ݁ܽܘܢ ܆ ܘܠܳܐ ܡܶܣܬ݁ܰܟ݁ܠܺܝܢ
                    ܐܢ̱ܬ݁ܽܘܢ ܆ ܥܕ݂ܰܟ݁ܺܝܠ ܠܶܒ݁ܳܐ ܩܰܫܝܳܐ ܐܺܝܬ݂ ܠܟ݂ܽܘܢ ܆</p>
               </div>
               <div type="textpart" subtype="verse" n="18">
                  <p>ܘܥܰܝܢܶܐ̈ ܐܺܝܬ݂ ܠܟ݂ܽܘܢ ܂ ܘܠܳܐ ܚܳܙܶܝܢ ܐܢ̱ܬ݁ܽܘܢ ܁ ܘܶܐܕ݂ܢܶܐ̈
                    ܐܺܝܬ݂ ܠܟ݂ܽܘܢ ܂ ܘܠܳܐ ܫܳܡܥܺܝܢ ܐܢ̱ܬ݁ܽܘܢ ܁ ܘܠܳܐ ܥܳܗܕ݁ܺܝܢ ܐܢ̱ܬ݁ܽܘܢ ܁</p>
               </div>
               <div type="textpart" subtype="verse" n="19">
                  <p>ܟ݁ܰܕ݂ ܗܳܠܶܝܢ ܚܰܡܫܳܐ ܠܰܚܡܺܝܢ̈ ܩܨܺܝܬ݂ ܠܚܰܡܫܳܐ ܐܰܠܦ݂ܺܝܢ̈ ܆
                    ܟ݁ܡܳܐ ܩܽܘܦ݂ܺܝܢܺܝܢ̈ ܕ݁ܰܩܨܳܝܶܐ̈ ܟ݁ܰܕ݂ ܡܠܶܝܢ ܫܩܰܠܬ݁ܽܘܢ . ܐܳܡܪܺܝܢ ܠܶܗ ܬ݁ܪܶܥܣܰܪ
                    .</p>
               </div>
               <div type="textpart" subtype="verse" n="20">
                  <p>ܐܳܡܰܪ ܠܗܽܘܢ . ܘܟ݂ܰܕ݂ ܫܰܒ݂ܥܳܐ ܠܰܐܪܒ݁ܥܳܐ ܐܰܠܦ݂ܺܝܢ̈ ܆ ܟ݁ܡܳܐ
                    ܐܶܣܦ݁ܪܺܝܕ݂ܺܝܢ̈ ܕ݁ܰܩܨܳܝܶܐ̈ ܟ݁ܰܕ݂ ܡܠܶܝܢ ܫܩܰܠܬ݁ܽܘܢ . ܐܳܡܪܺܝܢ ܫܰܒ݂ܥܳܐ .</p>
               </div>
               <div type="textpart" subtype="verse" n="21">
                  <p>ܐܳܡܰܪ ܠܗܽܘܢ . ܐܰܝܟ݁ܰܘ ܠܳܐ ܥܕ݂ܰܡܳܐ ܠܗܳܫܳܐ ܡܶܣܬ݁ܰܟ݁ܠܺܝܢ
                    ܐܢ̱ܬ݁ܽܘܢ ܀</p>
               </div>
               <div type="textpart" subtype="verse" n="22">
                  <p>ܘܶܐܬ݂ܳܐ ܠܒ݂ܶܝܬ݂ ܨܰܝܳܕ݁ܳܐ ܂ ܘܰܐܝܬ݁ܺܝܘ ܠܶܗ ܣܰܡܝܳܐ . ܘܒ݂ܳܥܶܝܢ
                    ܗ̱ܘܰܘ ܡܶܢܶܗ ܂ ܕ݁ܢܶܩܪܽܘܒ݂ ܠܶܗ .</p>
               </div>
               <div type="textpart" subtype="verse" n="23">
                  <p>ܘܶܐܚܰܕ݂ ܒ݁ܺܐܝܕ݂ܶܗ ܕ݁ܣܰܡܝܳܐ ܂ ܘܰܐܦ݁ܩܶܗ ܠܒ݂ܰܪ ܡܶܢ ܩܪܺܝܬ݂ܳܐ .
                    ܘܪܰܩ ܒ݁ܥܰܝܢܰܘܗ̱ܝ̈ ܂ ܘܣܳܡ ܐܺܝܕ݂ܶܗ ܘܫܰܐܠܶܗ ܂ ܕ݁ܡܳܢܳܐ ܚܳܙܶܐ .</p>
               </div>
               <div type="textpart" subtype="verse" n="24">
                  <p>ܚܳܪ ܘܶܐܡܰܪ . ܚܳܙܶܐ ܐ̱ܢܳܐ ܒ݁ܢܰܝ̈ ܐ̱ܢܳܫܳܐ̈ ܂ ܐܰܝܟ݂ ܐܺܝܠܳܢܶܐ̈
                    ܕ݁ܰܡܗܰܠܟ݂ܺܝܢ .</p>
               </div>
               <div type="textpart" subtype="verse" n="25">
                  <p>ܬ݁ܽܘܒ݂ ܣܳܡ ܐܺܝܕ݂ܶܗ ܥܰܠ ܥܰܝܢܰܘܗ̱ܝ̈ ܂ ܘܰܬ݂ܩܶܢ . ܘܚܳܙܶܐ ܗ̱ܘܳܐ
                    ܟ݁ܽܠ ܡܶܕ݁ܶܡ ܢܰܗܺܝܪܳܐܝܺܬ݂ .</p>
               </div>
               <div type="textpart" subtype="verse" n="26">
                  <p>ܘܫܰܕ݁ܪܶܗ ܠܒ݂ܰܝܬ݁ܶܗ ܂ ܘܶܐܡܰܪ . ܐܳܦ݂ ܠܳܐ ܠܰܩܪܺܝܬ݂ܳܐ ܬ݁ܶܥܽܘܠ .
                    ܘܠܳܐ ܬ݁ܺܐܡܰܪ ܠܐ̱ܢܳܫ ܒ݁ܰܩܪܺܝܬ݂ܳܐ ܀܀</p>
               </div>
               <div type="textpart" subtype="verse" n="27">
                  <p>ܘܰܢܦ݂ܰܩ ܝܶܫܽܘܥ ܘܬ݂ܰܠܡܺܝܕ݂ܰܘܗ̱ܝ̈ ܠܩܽܘܪܝܳܐ̈ ܕ݁ܩܶܣܰܪܺܝܰܐ
                    ܕ݂ܦ݂ܺܝܠܺܝܦ݁ܳܘܣ ܀ ܘܰܡܫܰܐܶܠ ܗ̱ܘܳܐ ܠܬ݂ܰܠܡܺܝܕ݂ܰܘܗ̱ܝ̈ ܒ݁ܽܐܘܪܚܳܐ ܂ ܘܳܐܡܰܪ ܠܗܽܘܢ .
                    ܡܰܢܽܘ ܐܳܡܪܺܝܢ ܥܠܰܝ ܐ̱ܢܳܫܳܐ̈ ܕ݁ܺܐܝܬ݂ܰܝ .</p>
               </div>
               <div type="textpart" subtype="verse" n="28">
                  <p>ܗܶܢܽܘܢ ܕ݁ܶܝܢ ܐܶܡܰܪܘ . ܕ݁ܝܽܘܚܰܢܳܢ ܡܰܥܡܕ݂ܳܢܳܐ . ܘܰܐ̱ܚܪܳܢܶܐ̈
                    ܕ݁ܺܐܠܺܝܳܐ . ܘܰܐ̱ܚܪܳܢܶܐ̈ ܚܰܕ݂ ܡܶܢ ܢܒ݂ܺܝܶܐ̈ .</p>
               </div>
               <div type="textpart" subtype="verse" n="29">
                  <p>ܐܳܡܰܪ ܠܗܽܘܢ ܝܶܫܽܘܥ . ܐܰܢ̱ܬ݁ܽܘܢ ܕ݁ܶܝܢ ܂ ܡܰܢܽܘ ܐܳܡܪܺܝܢ
                    ܐܢ̱ܬ݁ܽܘܢ ܥܠܰܝ ܂ ܕ݁ܺܐܝܬ݂ܰܝ . ܥܢܳܐ ܫܶܡܥܽܘܢ ܂ ܘܶܐܡܰܪ ܠܶܗ . ܐܰܢ̱ܬ݁ ܗ̱ܽܘ ܡܫܺܝܚܳܐ ܁
                    ܒ݁ܪܶܗ ܕ݁ܰܐܠܳܗܳܐ ܚܰܝܳܐ ܀</p>
               </div>
               <div type="textpart" subtype="verse" n="30">
                  <p>ܘܰܟ݂ܐܳܐ ܒ݁ܗܽܘܢ ܂ ܕ݁ܰܠܐ̱ܢܳܫ ܠܳܐ ܢܺܐܡܪܽܘܢ ܥܠܰܘܗ̱ܝ .</p>
               </div>
               <div type="textpart" subtype="verse" n="31">
                  <p>ܘܫܰܪܺܝ ܗ̱ܘܳܐ ܠܡܰܠܳܦ݂ܽܘ ܐܶܢܽܘܢ ܆ ܕ݁ܰܥܬ݂ܺܝܕ݂ ܗ̱ܽܘ ܒ݁ܪܶܗ
                    ܕ݁ܐ̱ܢܳܫܳܐ ܂ ܕ݁ܢܶܚܰܫ ܣܰܓ݁ܺܝ . ܘܰܕ݂ܢܶܣܬ݁ܠܶܐ ܡܶܢ ܩܰܫܺܝܫܶܐ̈ ܁ ܘܡܶܢ ܪܰܒ݁ܰܝ̈ ܟ݁ܳܗܢܶܐ̈
                    ܁ ܘܡܶܢ ܣܳܦ݂ܪܶܐ̈ ܇ ܘܢܶܬ݂ܩܛܶܠ . ܘܠܰܬ݂ܠܳܬ݂ܳܐ ܝܰܘܡܺܝܢ̈ ܂ ܢܩܽܘܡ .</p>
               </div>
               <div type="textpart" subtype="verse" n="32">
                  <p>ܘܥܺܝܢ ܒ݁ܰܓ݂ܠܶܐ ܂ ܡܶܠܬ݂ܳܐ ܡܡܰܠܶܠ ܗ̱ܘܳܐ . ܘܕ݂ܰܒ݂ܪܶܗ ܟ݁ܺܐܦ݂ܳܐ ܂
                    ܘܫܰܪܺܝ ܠܡܶܟ݂ܳܐܐ ܒ݁ܶܗ .</p>
               </div>
               <div type="textpart" subtype="verse" n="33">
                  <p>ܗܽܘ ܕ݁ܶܝܢ ܐܶܬ݂ܦ݁ܢܺܝ ܂ ܘܚܳܪ ܒ݁ܬ݂ܰܠܡܺܝܕ݂ܰܘܗ̱ܝ̈ . ܘܰܟ݂ܐܳܐ
                    ܒ݁ܫܶܡܥܽܘܢ ܂ ܘܶܐܡܰܪ . ܙܶܠ ܠܳܟ݂ ܠܒ݂ܶܣܬ݁ܰܪܝ ܣܳܛܳܢܳܐ ܅ ܕ݁ܠܳܐ ܪܳܢܶܐ ܐܰܢ̱ܬ݁ ܕ݁ܰܐܠܳܗܳܐ
                    ܁ ܐܶܠܳܐ ܕ݁ܰܒ݂ܢܰܝ̈ ܐ̱ܢܳܫܳܐ̈ ܀.܀.܀܀</p>
               </div>
               <milestone unit="SyrChapter" n="8"/>
               <div type="textpart" subtype="verse" n="34">
                  <p>ܘܰܩܪܳܐ ܝܶܫܽܘܥ ܠܟ݂ܶܢܫܶܐ̈ ܁ ܥܰܡ ܬ݁ܰܠܡܺܝܕ݂ܰܘܗ̱ܝ̈ ܂ ܘܶܐܡܰܪ ܠܗܽܘܢ
                    . ܡܰܢ ܕ݁ܨܳܒ݂ܶܐ ܁ ܕ݁ܢܺܐܬ݂ܶܐ ܒ݁ܳܬ݂ܰܪܝ ܆ ܢܶܟ݂ܦ݁ܽܘܪ ܒ݁ܢܰܦ݂ܫܶܗ . ܘܢܶܫܩܽܘܠ ܙܩܺܝܦ݂ܶܗ ܂
                    ܘܢܺܐܬ݂ܶܐ ܒ݁ܳܬ݂ܰܪܝ .</p>
               </div>
               <div type="textpart" subtype="verse" n="35">
                  <p>ܟ݁ܽܠ ܡܰܢ ܕ݁ܨܳܒ݂ܶܐ ܓ݁ܶܝܪ ܕ݁ܢܰܚܶܐ ܢܰܦ݂ܫܶܗ ܂ ܢܰܘܒ݁ܕ݂ܺܝܗ . ܘܟ݂ܽܠ
                    ܕ݁ܢܰܘܒ݁ܶܕ݂ ܢܰܦ݂ܫܶܗ ܡܶܛܽܠܳܬ݂ܝ ܁ ܘܡܶܛܽܠ ܣܒ݂ܰܪܬ݂ܝ ܂ ܢܰܚܶܝܗ .</p>
               </div>
               <div type="textpart" subtype="verse" n="36">
                  <p>ܡܳܢܳܐ ܓ݁ܶܝܪ ܢܶܬ݂ܥܰܕ݁ܰܪ ܒ݁ܰܪܢܳܫܳܐ ܇ ܐܶܢ ܥܳܠܡܳܐ ܟ݁ܽܠܶܗ ܢܺܐܬ݂ܰܪ
                    ܂ ܘܢܰܦ݂ܫܶܗ ܢܶܚܣܰܪ .</p>
               </div>
               <div type="textpart" subtype="verse" n="37">
                  <p>ܐܰܘ ܡܳܢܳܐ ܢܶܬ݁ܶܠ ܒ݁ܰܪܢܳܫܳܐ ܬ݁ܰܚܠܽܘܦ݂ܳܐ ܕ݁ܢܰܦ݂ܫܶܗ .</p>
               </div>
               <div type="textpart" subtype="verse" n="38">
                  <p>ܟ݁ܽܠ ܓ݁ܶܝܪ ܕ݁ܢܶܒ݂ܗܰܬ݂ ܒ݁ܺܝ ܘܰܒ݂ܡܶܠܰܝ̈ ܁ ܒ݁ܫܰܪܒ݁ܬ݂ܳܐ ܗܳܕ݂ܶܐ
                    ܚܰܛܳܝܬ݁ܳܐ ܘܓ݂ܰܝܳܪܬ݂ܳܐ ܆ ܘܳܐܦ݂ ܒ݁ܪܶܗ ܕ݁ܐ̱ܢܳܫܳܐ ܢܶܒ݂ܗܰܬ݂ ܒ݁ܶܗ : ܡܳܐ ܕ݁ܳܐܬ݂ܶܐ
                    ܒ݁ܫܽܘܒ݂ܚܳܐ ܕ݁ܰܐܒ݂ܽܘܗ̱ܝ ܂ ܥܰܡ ܡܰܠܰܐܟ݂ܰܘܗ̱ܝ̈ ܩܰܕ݁ܺܝܫܶܐ̈ ܀</p>
               </div>
            </div>
            <div type="textpart" subtype="chapter" n="9">
               <div type="textpart" subtype="verse" n="1">
                  <p>ܘܶܐܡܰܪ ܗ̱ܘܳܐ ܠܗܽܘܢ . ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܆ ܕ݁ܺܐܝܬ݂
                    ܐ̱ܢܳܫܳܐ ܕ݁ܩܳܝܡܺܝܢ ܬ݁ܢܳܢ ܆ ܕ݁ܠܳܐ ܢܶܛܥܡܽܘܢ ܡܰܘܬ݁ܳܐ ܇ ܥܕ݂ܰܡܳܐ ܕ݁ܢܶܚܙܽܘܢ ܡܰܠܟ݁ܽܘܬ݂ܶܗ
                    ܕ݁ܰܐܠܳܗܳܐ ܕ݁ܶܐܬ݂ܳܬ݂ ܒ݁ܚܰܝܠܳܐ ܀܀</p>
               </div>
               <div type="textpart" subtype="verse" n="2">
                  <p>ܘܒ݂ܳܬ݂ܰܪ ܫܬ݁ܳܐ ܝܰܘܡܺܝܢ̈ ܆ ܕ݁ܒ݂ܰܪ ܝܶܫܽܘܥ ܠܟ݂ܺܐܦ݂ܳܐ ܁
                    ܘܰܠܝܰܥܩܽܘܒ݂ ܂ ܘܰܠܝܽܘܚܰܢܳܢ . ܘܰܐܣܶܩ ܐܶܢܽܘܢ ܠܛܽܘܪܳܐ ܪܳܡܳܐ ܒ݁ܰܠܚܽܘܕ݂ܰܝܗܽܘܢ .
                    ܘܶܐܬ݂ܚܰܠܰܦ݂ ܠܥܺܢܰܝܗܽܘܢ̈ .</p>
               </div>
               <div type="textpart" subtype="verse" n="3">
                  <p>ܘܡܰܙܗܰܪ ܗ̱ܘܳܐ ܠܒ݂ܽܘܫܶܗ ܁ ܘܡܰܚܘܰܪ ܛܳܒ݂ ܂ ܐܰܝܟ݂ ܬ݁ܰܠܓ݁ܳܐ .
                    ܐܰܝܟ݁ܰܢܳܐ ܕ݁ܰܒ݂ܢܰܝ̈ ܐ̱ܢܳܫܳܐ̈ ܠܡܰܚܘܳܪܽܘ ܒ݁ܰܐܪܥܳܐ ܂ ܠܳܐ ܡܶܫܟ݁ܚܺܝܢ .</p>
               </div>
               <div type="textpart" subtype="verse" n="4">
                  <p>ܘܶܐܬ݂ܚܙܺܝܘ ܠܗܽܘܢ ܐܺܠܺܝܳܐ ܘܡܽܘܫܶܐ ܂ ܟ݁ܰܕ݂ ܡܡܰܠܠܺܝܢ ܥܰܡ ܝܶܫܽܘܥ
                    .</p>
               </div>
               <div type="textpart" subtype="verse" n="5">
                  <p>ܘܶܐܡܰܪ ܠܶܗ ܟ݁ܺܐܦ݂ܳܐ . ܪܰܒ݁ܺܝ ܆ ܫܰܦ݁ܺܝܪ ܗ̱ܽܘ ܠܰܢ . ܕ݁ܗܳܪܟ݁ܳܐ
                    ܢܶܗܘܶܐ . ܘܢܶܥܒ݁ܶܕ݂ ܬ݁ܠܳܬ݂ ܡܰܛܠܺܝܢ̈ . ܠܳܟ݂ ܚܕ݂ܳܐ . ܘܰܠܡܽܘܫܶܐ ܚܕ݂ܳܐ ܂ ܘܠܺܐܠܺܝܳܐ
                    ܚܕ݂ܳܐ .</p>
               </div>
               <div type="textpart" subtype="verse" n="6">
                  <p>ܠܳܐ ܕ݁ܶܝܢ ܝܳܕ݂ܰܥ ܗ̱ܘܳܐ ܡܳܢܳܐ ܐܳܡܰܪ . ܐܺܝܬ݂ܰܝܗܽܘܢ ܗ̱ܘܰܘ ܓ݁ܶܝܪ
                    ܒ݁ܕ݂ܶܚܠܬ݂ܳܐ .</p>
               </div>
               <div type="textpart" subtype="verse" n="7">
                  <p>ܘܰܗܘܳܬ݂ ܥܢܳܢܳܐ ܂ ܘܡܰܛܠܳܐ ܗ̱ܘܳܬ݂ ܥܠܰܝܗܽܘܢ . ܘܩܳܠܳܐ ܡܶܢ ܥܢܳܢܳܐ
                    ܕ݁ܳܐܡܰܪ . ܗܳܢܰܘ ܒ݁ܶܪܝ ܚܰܒ݁ܺܝܒ݂ܳܐ ܇ ܠܶܗ ܫܡܰܥܘ .</p>
               </div>
               <div type="textpart" subtype="verse" n="8">
                  <p>ܘܡܶܢ ܫܶܠܝܳܐ ܁ ܟ݁ܰܕ݂ ܚܳܪܘ ܬ݁ܰܠܡܺܝܕ݂ܶܐ̈ ܆ ܠܐ̱ܢܳܫ ܠܳܐ ܚܙܰܘ .
                    ܐܶܠܳܐ ܠܝܶܫܽܘܥ ܒ݁ܰܠܚܽܘܕ݂ܰܘܗ̱ܝ ܥܰܡܗܽܘܢ .</p>
               </div>
               <div type="textpart" subtype="verse" n="9">
                  <p>ܘܟ݂ܰܕ݂ ܢܳܚܬ݁ܺܝܢ ܡܶܢ ܛܽܘܪܳܐ ܆ ܡܦ݂ܰܩܶܕ݂ ܗ̱ܘܳܐ ܠܗܽܘܢ ܆ ܕ݁ܰܠܐ̱ܢܳܫ
                    ܠܳܐ ܢܺܐܡܪܽܘܢ ܡܶܕ݁ܶܡ ܕ݁ܰܚܙܰܘ ܇ ܐܶܠܳܐ ܐܶܢ ܡܳܐ ܕ݁ܩܳܡ ܒ݁ܪܶܗ ܕ݁ܐ̱ܢܳܫܳܐ ܡܶܢ ܡܺܝܬ݂ܶܐ̈
                    ܀</p>
               </div>
               <div type="textpart" subtype="verse" n="10">
                  <p>ܘܰܐܚܕ݁ܽܘܗ ܠܡܶܠܬ݂ܳܐ ܒ݁ܢܰܦ݂ܫܗܽܘܢ . ܘܒ݂ܳܥܶܝܢ ܗ̱ܘܰܘ ܂ ܕ݁ܡܳܢܳܐ
                    ܗ̱ܝ ܗܳܕ݂ܶܐ ܡܶܠܬ݂ܳܐ . ܕ݁ܡܳܐ ܕ݁ܩܳܡ ܡܶܢ ܒ݁ܶܝܬ݂ ܡܺܝܬ݂ܶܐ̈ ܀</p>
               </div>
               <div type="textpart" subtype="verse" n="11">
                  <p>ܘܰܡܫܰܐܠܺܝܢ ܗ̱ܘܰܘ ܠܶܗ ܂ ܘܳܐܡܪܺܝܢ . ܡܳܢܳܐ ܗܳܟ݂ܺܝܠ ܐܳܡܪܺܝܢ
                    ܣܳܦ݂ܪܶܐ̈ ܇ ܕ݁ܺܐܠܺܝܳܐ ܘܳܠܶܐ ܕ݁ܢܺܐܬ݂ܶܐ ܠܽܘܩܕ݂ܰܡ .</p>
               </div>
               <div type="textpart" subtype="verse" n="12">
                  <p>ܐܳܡܰܪ ܠܗܽܘܢ . ܐܺܠܺܝܳܐ ܐܳܬ݂ܶܐ ܠܽܘܩܕ݂ܰܡ ܂ ܕ݁ܟ݂ܽܠܡܶܕ݁ܶܡ ܢܰܬ݂ܩܶܢ
                    . ܘܰܐܝܟ݁ܰܢܳܐ ܟ݁ܬ݂ܺܝܒ݂ ܥܰܠ ܒ݁ܪܶܗ ܕ݁ܐ̱ܢܳܫܳܐ ܁ ܕ݁ܣܰܓ݁ܺܝ ܢܶܚܰܫ ܂ ܘܢܶܣܬ݁ܠܶܐ .</p>
               </div>
               <div type="textpart" subtype="verse" n="13">
                  <p>ܐܶܠܳܐ ܐܳܡܰܪ ܐ̱ܢܳܐ ܠܟ݂ܽܘܢ ܂ ܕ݁ܳܐܦ݂ ܐܺܠܺܝܳܐ ܐܶܬ݂ܳܐ ܆ ܘܰܥܒ݂ܰܕ݂ܘ
                    ܒ݁ܶܗ ܂ ܟ݁ܽܠ ܡܳܐ ܕ݁ܰܨܒ݂ܰܘ . ܐܰܝܟ݁ܰܢܳܐ ܕ݁ܰܟ݂ܬ݂ܺܝܒ݂ ܥܠܰܘܗ̱ܝ ܀</p>
               </div>
               <div type="textpart" subtype="verse" n="14">
                  <p>ܘܟ݂ܰܕ݂ ܐܶܬ݂ܳܐ ܠܘܳܬ݂ ܬ݁ܰܠܡܺܝܕ݂ܶܐ̈ ܆ ܚܙܳܐ ܠܘܳܬ݂ܗܽܘܢ ܟ݁ܶܢܫܳܐ
                    ܣܰܓ݁ܺܝܳܐܐ ܂ ܘܣܳܦ݂ܪܶܐ̈ ܟ݁ܰܕ݂ ܕ݁ܳܪܫܺܝܢ ܥܰܡܗܽܘܢ .</p>
               </div>
               <div type="textpart" subtype="verse" n="15">
                  <p>ܘܒ݂ܰܪ ܫܳܥܬ݂ܶܗ ܟ݁ܽܠܶܗ ܟ݁ܶܢܫܳܐ ܚܙܰܐܘܽܗ̱ܝ ܂ ܘܰܬ݂ܘܰܗܘ . ܘܰܪܗܶܛܘ
                    ܫܶܐܠܘ ܒ݁ܰܫܠܳܡܶܗ .</p>
               </div>
               <div type="textpart" subtype="verse" n="16">
                  <p>ܘܰܡܫܰܐܶܠ ܗ̱ܘܳܐ ܠܣܳܦ݂ܪܶܐ̈ ܂ ܡܳܢܳܐ ܕ݁ܳܪܫܺܝܢ ܐܢ̱ܬ݁ܽܘܢ ܥܰܡܗܽܘܢ
                    ܀</p>
               </div>
               <div type="textpart" subtype="verse" n="17">
                  <p>ܘܰܥܢܳܐ ܚܰܕ݂ ܡܶܢ ܟ݁ܶܢܫܳܐ ܂ ܘܶܐܡܰܪ . ܡܰܠܦ݂ܳܢܳܐ ܆ ܐܰܝܬ݁ܺܝܬ݂
                    ܒ݁ܶܪܝ ܠܘܳܬ݂ܳܟ݂ : ܕ݁ܺܐܝܬ݂ ܠܶܗ ܪܽܘܚܳܐ ܂ ܕ݁ܠܳܐ ܡܡܰܠܠܳܐ .</p>
               </div>
               <div type="textpart" subtype="verse" n="18">
                  <p>ܘܰܐܝܟ݁ܳܐ ܕ݁ܡܰܕ݂ܪܟ݂ܳܐ ܠܶܗ ܁ ܚܳܒ݂ܛܳܐ ܠܶܗ ܂ ܘܡܰܪܥܶܬ݂ . ܘܰܡܚܰܪܶܩ
                    ܫܶܢܰܘܗ̱ܝ̈ ܂ ܘܝܳܒ݂ܶܫ . ܘܶܐܡܪܶܬ݂ ܠܬ݂ܰܠܡܺܝܕ݂ܰܝܟ݁̈ ܂ ܕ݁ܢܰܦ݁ܩܽܘܢܳܝܗ̱ܝ . ܘܠܳܐ ܐܶܫܟ݁ܰܚܘ
                    .</p>
               </div>
               <div type="textpart" subtype="verse" n="19">
                  <p>ܥܢܳܐ ܝܶܫܽܘܥ ܂ ܘܶܐܡܰܪ ܠܶܗ . ܐܽܘܢ ܫܰܪܒ݁ܬ݂ܳܐ ܕ݁ܠܳܐ ܡܗܰܝܡܢܳܐ ܅
                    ܥܕ݂ܰܡܳܐ ܠܶܐܡܰܬ݂ܝ ܐܶܗܘܶܐ ܠܘܳܬ݂ܟ݂ܽܘܢ ܁ ܘܰܥܕ݂ܰܡܳܐ ܠܶܐܡܰܬ݂ܝ ܐܶܣܰܝܒ݁ܰܪܟ݂ܽܘܢ ܁
                    ܐܰܝܬ݁ܰܐܘܽܗ̱ܝ ܠܘܳܬ݂ܝ .</p>
               </div>
               <div type="textpart" subtype="verse" n="20">
                  <p>ܘܰܐܝܬ݁ܝܽܘܗ̱ܝ ܠܘܳܬ݂ܶܗ . ܘܟ݂ܰܕ݂ ܚܙܳܬ݂ܶܗ ܪܽܘܚܳܐ ܂ ܒ݁ܰܪ ܫܳܥܬ݂ܶܗ
                    ܚܒ݂ܰܛܬ݂ܶܗ ܂ ܘܰܢܦ݂ܰܠ ܥܰܠ ܐܰܪܥܳܐ ܆ ܘܡܶܬ݂ܒ݁ܰܥܰܩ ܗ̱ܘܳܐ ܂ ܘܡܰܪܥܶܬ݂ ܀</p>
               </div>
               <div type="textpart" subtype="verse" n="21">
                  <p>ܘܫܰܐܶܠ ܝܶܫܽܘܥ ܠܰܐܒ݂ܽܘܗ̱ܝ ܆ ܕ݁ܰܟ݂ܡܳܐ ܠܶܗ ܙܰܒ݂ܢܳܐ ܂ ܗܳܐ ܡܶܢ
                    ܕ݁ܗܳܟ݂ܰܢܳܐ ܗܽܘ . ܐܳܡܰܪ ܠܶܗ ܇ ܗܳܐ ܡܶܢ ܛܰܠܝܽܘܬ݂ܶܗ .</p>
               </div>
               <div type="textpart" subtype="verse" n="22">
                  <p>ܘܙܰܒ݂ܢܺܝܢ̈ ܣܰܓ݁ܺܝܳܐܢ̈ ܁ ܐܰܪܡܝܰܬ݂ܶܗ ܒ݁ܢܽܘܪܳܐ ܘܰܒ݂ܡܰܝܳܐ̈ ܂
                    ܕ݁ܬ݂ܰܘܒ݁ܕ݂ܺܝܘܗ̱ܝ . ܐܶܠܳܐ ܡܶܕ݁ܶܡ ܕ݁ܡܶܫܟ݁ܰܚ ܐܰܢ̱ܬ݁ ܁ ܥܰܕ݁ܰܪܰܝܢܝ ܂ ܘܶܐܬ݂ܪܰܚܰܡ ܥܠܰܝ
                    .</p>
               </div>
               <div type="textpart" subtype="verse" n="23">
                  <p>ܐܳܡܰܪ ܠܶܗ ܝܶܫܽܘܥ . ܐܶܢ ܡܶܫܟ݁ܰܚ ܐܰܢ̱ܬ݁ ܕ݁ܰܬ݂ܗܰܝܡܶܢ ܆ ܟ݁ܽܠ
                    ܡܶܕ݁ܶܡ ܡܶܫܟ݁ܰܚ ܕ݁ܢܶܗܘܶܐ ܠܡܰܢ ܕ݁ܰܡܗܰܝܡܶܢ .</p>
               </div>
               <div type="textpart" subtype="verse" n="24">
                  <p>ܘܒ݂ܰܪ ܫܳܥܬ݂ܶܗ ܩܥܳܐ ܐܰܒ݂ܽܘܗ̱ܝ ܕ݁ܛܰܠܝܳܐ ܟ݁ܰܕ݂ ܒ݁ܳܟ݂ܶܐ ܂ ܘܳܐܡܰܪ
                    . ܡܗܰܝܡܶܢ ܐ̱ܢܳܐ ܡܳܪܝ ܆ ܥܰܕ݁ܰܪ ܠܚܰܣܺܝܪܽܘܬ݂ ܗܰܝܡܳܢܽܘܬ݂ܝ .</p>
               </div>
               <div type="textpart" subtype="verse" n="25">
                  <p>ܟ݁ܰܕ݂ ܚܙܳܐ ܕ݁ܶܝܢ ܝܶܫܽܘܥ ܕ݁ܪܳܗܶܛ ܥܰܡܳܐ ܁ ܘܡܶܬ݂ܟ݁ܰܢܰܫ ܠܘܳܬ݂ܶܗ
                    ܆ ܟ݁ܐܳܐ ܒ݁ܗܳܝ ܪܽܘܚܳܐ ܛܰܢܦ݂ܬ݂ܳܐ ܂ ܘܶܐܡܰܪ ܠܳܗ . ܪܽܘܚܳܐ ܚܰܪܶܫܬ݂ܳܐ ܕ݁ܠܳܐ ܡܡܰܠܠܳܐ .
                    ܐܶܢܳܐ ܦ݁ܳܩܶܕ݂ ܐ̱ܢܳܐ ܠܶܟ݂ܝ ܆ ܦ݁ܽܘܩܝ ܡܶܢܶܗ ܁ ܘܬ݂ܽܘܒ݂ ܂ ܠܳܐ ܬ݁ܶܥܠܺܝܢ ܠܶܗ .</p>
               </div>
               <div type="textpart" subtype="verse" n="26">
                  <p>ܘܰܩܥܳܐ ܫܺܐܕ݂ܳܐ ܗܰܘ ܣܰܓ݁ܺܝ . ܘܫܰܚܩܶܗ ܇ ܘܰܢܦ݂ܰܩ . ܘܰܗܘܳܐ ܐܰܝܟ݂
                    ܡܺܝܬ݂ܳܐ . ܐܰܝܟ݂ ܕ݁ܣܰܓ݁ܺܝܶܐܐ̈ ܢܺܐܡܪܽܘܢ ܂ ܕ݁ܡܺܝܬ݂ ܠܶܗ .</p>
               </div>
               <div type="textpart" subtype="verse" n="27">
                  <p>ܗܽܘ ܕ݁ܶܝܢ ܝܶܫܽܘܥ ܐܰܚܕ݁ܶܗ ܒ݁ܺܐܝܕ݂ܶܗ ܂ ܘܰܐܩܺܝܡܶܗ ܀</p>
               </div>
               <div type="textpart" subtype="verse" n="28">
                  <p>ܟ݁ܰܕ݂ ܥܰܠ ܕ݁ܶܝܢ ܠܒ݂ܰܝܬ݁ܳܐ ܝܶܫܽܘܥ ܆ ܫܰܐܠܽܘܗ̱ܝ ܬ݁ܰܠܡܺܝܕ݂ܰܘܗ̱ܝ̈
                    ܒ݁ܰܠܚܽܘܕ݂ܰܝܗܽܘܢ . ܠܡܳܢܳܐ ܚܢܰܢ ܠܳܐ ܐܶܫܟ݁ܰܚܢ ܠܡܰܦ݁ܳܩܽܘܬ݂ܶܗ .</p>
               </div>
               <div type="textpart" subtype="verse" n="29">
                  <p>ܐܳܡܰܪ ܠܗܽܘܢ . ܗܳܢܳܐ ܓ݁ܶܢܣܳܐ ܁ ܒ݁ܡܶܕ݁ܶܡ ܠܳܐ ܡܶܫܟ݁ܰܚ ܠܡܶܦ݁ܰܩ ܆
                    ܐܶܠܳܐ ܒ݁ܨܰܘܡܳܐ ܘܒ݂ܰܨܠܽܘܬ݂ܳܐ ܀</p>
               </div>
               <div type="textpart" subtype="verse" n="30">
                  <p>ܘܟ݂ܰܕ݂ ܢܦ݂ܰܩ ܡܶܢ ܬ݁ܰܡܳܢ ܆ ܥܳܒ݂ܪܺܝܢ ܗ̱ܘܰܘ ܒ݁ܰܓ݂ܠܺܝܠܳܐ ܆ ܘܠܳܐ
                    ܨܳܒ݂ܶܐ ܗ̱ܘܳܐ ܕ݁ܐ̱ܢܳܫ ܢܶܕ݁ܰܥ ܒ݁ܶܗ .</p>
               </div>
               <div type="textpart" subtype="verse" n="31">
                  <p>ܡܰܠܶܦ݂ ܗ̱ܘܳܐ ܓ݁ܶܝܪ ܠܬ݂ܰܠܡܺܝܕ݂ܰܘܗ̱ܝ̈ ܂ ܘܳܐܡܰܪ ܠܗܽܘܢ .
                    ܕ݁ܰܒ݂ܪܶܗ ܕ݁ܐ̱ܢܳܫܳܐ ܡܶܫܬ݁ܠܶܡ ܒ݁ܺܐܝܕ݂ܰܝ̈ ܐ̱ܢܳܫܳܐ . ܘܢܶܩܛܠܽܘܢܳܝܗ̱ܝ . ܘܡܳܐ
                    ܕ݁ܶܐܬ݂ܩܛܶܠ ܆ ܒ݁ܝܰܘܡܳܐ ܕ݁ܰܬ݂ܠܳܬ݂ܳܐ ܢܩܽܘܡ .</p>
               </div>
               <div type="textpart" subtype="verse" n="32">
                  <p>ܗܶܢܽܘܢ ܕ݁ܶܝܢ ܂ ܠܳܐ ܝܳܕ݂ܥܺܝܢ ܗ̱ܘܰܘ ܠܳܗ ܠܡܶܠܬ݂ܳܐ . ܘܕ݂ܳܚܠܺܝܢ
                    ܗ̱ܘܰܘ ܕ݁ܰܢܫܰܐܠܽܘܢܳܝܗ̱ܝ ܀</p>
               </div>
               <div type="textpart" subtype="verse" n="33">
                  <p>ܘܶܐܬ݂ܰܘ ܠܰܟ݂ܦ݂ܰܪܢܰܚܽܘܡ . ܘܟ݂ܰܕ݂ ܥܰܠܘ ܠܒ݂ܰܝܬ݁ܳܐ ܆ ܡܫܰܐܶܠ
                    ܗ̱ܘܳܐ ܠܗܽܘܢ ܂ ܕ݁ܡܳܢܳܐ ܡܶܬ݂ܚܰܫܒ݂ܺܝܢ ܗܘܰܝܬ݁ܽܘܢ ܒ݁ܽܐܘܪܚܳܐ ܒ݁ܰܝܢܳܬ݂ܟ݂ܽܘܢ .</p>
               </div>
               <div type="textpart" subtype="verse" n="34">
                  <p>ܗܶܢܽܘܢ ܕ݁ܶܝܢ ܫܰܬ݁ܺܝܩܺܝܢ ܗ̱ܘܰܘ . ܐܶܬ݂ܚܪܺܝܘ ܗ̱ܘܰܘ ܓ݁ܶܝܪ
                    ܒ݁ܽܐܘܪܚܳܐ ܁ ܚܰܕ݂ ܥܰܡ ܚܰܕ݂ ܂ ܕ݁ܡܰܢܽܘ ܪܰܒ݂ ܒ݁ܗܽܘܢ .</p>
               </div>
               <div type="textpart" subtype="verse" n="35">
                  <p>ܘܺܝܬ݂ܶܒ݂ ܝܶܫܽܘܥ ܘܰܩܪܳܐ ܠܰܬ݂ܪܶܥܣܰܪ ܂ ܘܶܐܡܰܪ ܠܗܽܘܢ . ܡܰܢ
                    ܕ݁ܨܳܒ݂ܶܐ ܕ݁ܢܶܗܘܶܐ ܩܰܕ݂ܡܳܝܳܐ ܆ ܢܶܗܘܶܐ ܐ̱ܚܪܳܝܳܐ ܕ݁ܟ݂ܽܠ ܐ̱ܢܳܫ ܂ ܘܰܡܫܰܡܫܳܢܳܐ ܕ݁ܟ݂ܽܠ
                    ܐ̱ܢܳܫ .</p>
               </div>
               <div type="textpart" subtype="verse" n="36">
                  <p>ܘܰܢܣܰܒ݂ ܛܰܠܝܳܐ ܚܰܕ݂ ܘܰܐܩܺܝܡܶܗ ܒ݁ܰܡܨܰܥܬ݂ܳܐ . ܘܫܰܩܠܶܗ ܥܰܠ
                    ܕ݁ܪܳܥܰܘܗ̱ܝ̈ ܂ ܘܶܐܡܰܪ ܠܗܽܘܢ .</p>
               </div>
               <div type="textpart" subtype="verse" n="37">
                  <p>ܟ݁ܽܠ ܡܰܢ ܕ݁ܰܢܩܰܒ݁ܶܠ ܐܰܝܟ݂ ܗܳܢܳܐ ܛܰܠܝܳܐ ܒ݁ܫܶܡܝ ܂ ܠܺܝ ܗܽܘ
                    ܡܩܰܒ݁ܶܠ . ܘܡܰܢ ܕ݁ܠܺܝ ܡܩܰܒ݁ܶܠ ܆ ܠܳܐ ܗ̱ܘܳܐ ܠܺܝ ܡܩܰܒ݁ܶܠ ܁ ܐܶܠܳܐ ܠܡܰܢ ܕ݁ܫܰܕ݁ܪܰܢܝ
                    ܀</p>
               </div>
               <div type="textpart" subtype="verse" n="38">
                  <p>ܐܳܡܰܪ ܠܶܗ ܝܽܘܚܰܢܳܢ . ܪܰܒ݁ܺܝ ܆ ܚܙܰܝܢ ܐ̱ܢܳܫ ܁ ܕ݁ܡܰܦ݁ܶܩ
                    ܫܺܐܕ݂ܶܐ̈ ܒ݁ܰܫܡܳܟ݂ . ܘܰܟ݂ܠܰܝܢܳܝܗ̱ܝ ܂ ܥܰܠ ܕ݁ܠܳܐ ܢܩܶܦ݂ ܠܰܢ .</p>
               </div>
               <div type="textpart" subtype="verse" n="39">
                  <p>ܐܳܡܰܪ ܠܗܽܘܢ ܝܶܫܽܘܥ . ܠܳܐ ܬ݁ܶܟ݂ܠܽܘܢܳܝܗ̱ܝ . ܠܰܝܬ݁ ܓ݁ܶܝܪ ܐ̱ܢܳܫ
                    ܕ݁ܥܳܒ݂ܶܕ݂ ܚܰܝܠܶܐ̈ ܒ݁ܫܶܡܝ ܇ ܘܡܶܫܟ݁ܰܚ ܥܓ݂ܰܠ ܐܳܡܰܪ ܥܠܰܝ ܕ݁ܒ݂ܺܝܫ .</p>
               </div>
               <div type="textpart" subtype="verse" n="40">
                  <p>ܡܰܢ ܕ݁ܠܳܐ ܗ̱ܘܳܐ ܗܳܟ݂ܺܝܠ ܠܽܘܩܒ݂ܰܠܟ݂ܽܘܢ ܂ ܚܠܳܦ݂ܰܝܟ݁ܽܘܢ ܗ̱ܽܘ
                    ܀</p>
               </div>
               <div type="textpart" subtype="verse" n="41">
                  <p>ܟ݁ܽܠ ܕ݁ܶܝܢ ܕ݁ܢܰܫܩܶܝܟ݂ܽܘܢ ܁ ܟ݁ܳܣܳܐ ܕ݁ܡܰܝܳܐ̈ ܒ݁ܰܠܚܽܘܕ݂ :
                    ܒ݁ܰܫܡܳܐ ܕ݁ܕ݂ܰܡܫܺܝܚܳܐ ܐܰܢ̱ܬ݁ܽܘܢ ܆ ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܂ ܕ݁ܠܳܐ ܢܰܘܒ݁ܶܕ݂
                    ܐܰܓ݂ܪܶܗ ܀</p>
               </div>
               <div type="textpart" subtype="verse" n="42">
                  <p>ܘܟ݂ܽܠ ܡܰܢ ܕ݁ܢܰܟ݂ܫܶܠ ܠܚܰܕ݂ ܡܶܢ ܗܳܠܶܝܢ ܙܥܽܘܪܶܐ̈ ܕ݁ܰܡܗܰܝܡܢܺܝܢ
                    ܒ݁ܺܝ ܆ ܦ݁ܰܩܳܚ ܗ̱ܘܳܐ ܠܶܗ . ܐܶܠܽܘ ܪܰܡܝܳܐ ܗ̱ܘܳܬ݂ ܪܰܚܝܳܐ ܕ݁ܰܚܡܳܪܳܐ ܒ݁ܨܰܘܪܶܗ ܂
                    ܘܰܫܕ݂ܶܐ ܒ݁ܝܰܡܳܐ ܀</p>
               </div>
               <div type="textpart" subtype="verse" n="43">
                  <p>ܐܶܢ ܕ݁ܶܝܢ ܡܰܟ݂ܫܠܳܐ ܠܳܟ݂ ܐܺܝܕ݂ܳܟ݂ ܂ ܦ݁ܣܽܘܩܶܝܗ . ܦ݁ܰܩܳܚ ܗ̱ܽܘ
                    ܠܳܟ݂ ܁ ܦ݁ܫܺܝܓ݂ܳܐ ܕ݁ܬ݂ܶܥܽܘܠ ܠܚܰܝܶܐ̈ ܆ ܐܰܘ ܟ݁ܰܕ݂ ܐܺܝܬ݂ ܠܳܟ݂ ܬ݁ܰܪܬ݁ܶܝܢ̈ ܐܺܝܕ݂ܺܝܢ̈ ܂
                    ܬ݁ܺܐܙܰܠ ܠܓ݂ܺܗܰܢܳܐ .</p>
               </div>
               <div type="textpart" subtype="verse" n="44">
                  <p>ܐܰܝܟ݁ܳܐ ܕ݁ܬ݂ܰܘܠܰܥܗܽܘܢ ܂ ܠܳܐ ܡܳܝܬ݁ܳܐ . ܘܢܽܘܪܗܽܘܢ ܂ ܠܳܐ
                    ܕ݁ܳܥܟ݁ܳܐ .</p>
               </div>
               <div type="textpart" subtype="verse" n="45">
                  <p>ܘܶܐܢ ܪܶܓ݂ܠܳܟ݂ ܡܰܟ݂ܫܠܳܐ ܠܳܟ݂ ܂ ܦ݁ܣܽܘܩܶܝܗ . ܦ݁ܰܩܳܚ ܗ̱ܽܘ ܠܳܟ݂
                    ܕ݁ܬ݂ܶܥܽܘܠ ܠܚܰܝܶܐ̈ ܚܓ݂ܺܝܣܳܐ ܆ ܐܰܘ ܟ݁ܰܕ݂ ܐܺܝܬ݂ ܠܳܟ݂ ܬ݁ܰܪܬ݁ܶܝܢ̈ ܪܶܓ݂ܠܺܝܢ̈ ܂ ܬ݁ܶܦ݁ܶܠ
                    ܒ݁ܓ݂ܺܗܰܢܳܐ .</p>
               </div>
               <div type="textpart" subtype="verse" n="46">
                  <p>ܐܰܝܟ݁ܳܐ ܕ݁ܬ݂ܰܘܠܰܥܗܽܘܢ ܂ ܠܳܐ ܡܳܝܬ݁ܳܐ . ܘܢܽܘܪܗܽܘܢ ܂ ܠܳܐ
                    ܕ݁ܳܥܟ݁ܳܐ ܀</p>
               </div>
               <milestone unit="SyrChapter" n="9"/>
               <div type="textpart" subtype="verse" n="47">
                  <p>ܘܶܐܢ ܥܰܝܢܳܟ݂ ܡܰܟ݂ܫܠܳܐ ܠܳܟ݂ ܂ ܚܨܺܝܗ . ܦ݁ܰܩܳܚ ܗ̱ܽܘ ܠܳܟ݂ ܁
                    ܕ݁ܒ݂ܰܚܕ݂ܳܐ ܥܰܝܢܳܟ݂ ܬ݁ܶܥܽܘܠ ܠܡܰܠܟ݁ܽܘܬ݂ܶܗ ܕ݁ܰܐܠܳܗܳܐ ܆ ܐܰܘ ܟ݁ܰܕ݂ ܐܺܝܬ݂ ܠܳܟ݂
                    ܬ݁ܰܪܬ݁ܶܝܢ̈ ܥܰܝܢܺܝܢ̈ ܂ ܬ݁ܶܦ݁ܶܠ ܒ݁ܓ݂ܺܗܰܢܳܐ ܕ݁ܢܽܘܪܳܐ ܂</p>
               </div>
               <div type="textpart" subtype="verse" n="48">
                  <p>ܐܰܝܟ݁ܳܐ ܕ݁ܬ݂ܰܘܠܰܥܗܽܘܢ ܂ ܠܳܐ ܡܳܝܬ݁ܳܐ . ܘܢܽܘܪܗܽܘܢ ܂ ܠܳܐ
                    ܕ݁ܳܥܟ݁ܳܐ ܀</p>
               </div>
               <div type="textpart" subtype="verse" n="49">
                  <p>ܟ݁ܽܠ ܓ݁ܶܝܪ ܒ݁ܢܽܘܪܳܐ ܢܶܬ݂ܡܠܰܚ ܁ ܘܟ݂ܽܠ ܕ݁ܶܒ݂ܚܬ݂ܳܐ ܒ݁ܡܶܠܚܳܐ
                    ܬ݁ܶܬ݂ܡܠܰܚ ܀</p>
               </div>
               <div type="textpart" subtype="verse" n="50">
                  <p>ܫܰܦ݁ܺܝܪܳܐ ܗ̱ܝ ܡܶܠܚܳܐ . ܐܶܢ ܕ݁ܶܝܢ ܡܶܠܚܳܐ ܬ݁ܶܦ݂ܟ݁ܰܗ ܂ ܒ݁ܡܳܢܳܐ
                    ܬ݁ܶܬ݂ܡܠܰܚ . ܬ݁ܶܗܘܶܐ ܒ݁ܟ݂ܽܘܢ ܡܶܠܚܳܐ . ܘܰܒ݂ܫܰܝܢܳܐ ܗܘܰܘ ܚܰܕ݂ ܥܰܡ ܚܰܕ݂ ܀܀</p>
               </div>
            </div>
            <div type="textpart" subtype="chapter" n="10">
               <div type="textpart" subtype="verse" n="1">
                  <p>ܘܩܳܡ ܡܶܢ ܬ݁ܰܡܳܢ ܆ ܘܶܐܬ݂ܳܐ ܠܰܬ݂ܚܽܘܡܳܐ ܕ݁ܺܝܗܽܘܕ݂ ܂ ܠܥܶܒ݂ܪܳܐ
                    ܕ݁ܝܽܘܪܕ݁ܢܳܢ . ܘܶܐܙܰܠܘ ܠܬ݂ܰܡܳܢ ܠܘܳܬ݂ܶܗ ܟ݁ܶܢܫܶܐ̈ ܣܰܓ݁ܺܝܶܐܐ̈ ܆ ܘܡܰܠܶܦ݂ ܗ̱ܘܳܐ ܠܗܽܘܢ
                    ܬ݁ܽܘܒ݂ ܂ ܐܰܝܟ݂ ܕ݁ܰܡܥܳܕ݂ ܗ̱ܘܳܐ .</p>
               </div>
               <div type="textpart" subtype="verse" n="2">
                  <p>ܘܰܩܪܶܒ݂ܘ ܦ݁ܪܺܝܫܶܐ̈ ܁ ܡܢܰܣܶܝܢ ܠܶܗ ܘܰܡܫܰܐܠܺܝܢ ܆ ܕ݁ܶܐܢ ܫܰܠܺܝܛ
                    ܠܓ݂ܰܒ݂ܪܳܐ ܂ ܕ݁ܢܶܫܒ݁ܽܘܩ ܐܰܢ̱ܬ݁ܬ݂ܶܗ .</p>
               </div>
               <div type="textpart" subtype="verse" n="3">
                  <p>ܐܳܡܰܪ ܠܗܽܘܢ ܁ ܡܳܢܳܐ ܦ݁ܰܩܶܕ݂ܟ݂ܽܘܢ ܡܽܘܫܶܐ .</p>
               </div>
               <div type="textpart" subtype="verse" n="4">
                  <p>ܗܶܢܽܘܢ ܕ݁ܶܝܢ ܐܳܡܪܺܝܢ . ܡܽܘܫܶܐ ܐܰܦ݁ܶܣ ܠܰܢ ܆ ܕ݁ܢܶܟ݂ܬ݁ܽܘܒ݂
                    ܟ݁ܬ݂ܳܒ݂ܳܐ ܕ݁ܫܽܘܒ݂ܩܳܢܳܐ ܂ ܘܢܶܫܪܶܐ .</p>
               </div>
               <div type="textpart" subtype="verse" n="5">
                  <p>ܥܢܳܐ ܝܶܫܽܘܥ ܂ ܘܶܐܡܰܪ ܠܗܽܘܢ . ܠܽܘܩܒ݂ܰܠ ܩܰܫܝܽܘܬ݂ ܠܶܒ݁ܟ݂ܽܘܢ
                    ܟ݁ܬ݂ܰܒ݂ ܠܟ݂ܽܘܢ ܦ݁ܽܘܩܕ݁ܳܢܳܐ ܗܳܢܳܐ .</p>
               </div>
               <div type="textpart" subtype="verse" n="6">
                  <p>ܡܶܢ ܒ݁ܪܺܫܺܝܬ݂ ܕ݁ܶܝܢ ܂ ܕ݁ܶܟ݂ܪܳܐ ܘܢܶܩܒ݁ܬ݂ܳܐ ܥܒ݂ܰܕ݂ ܐܶܢܽܘܢ
                    ܐܰܠܳܗܳܐ .</p>
               </div>
               <div type="textpart" subtype="verse" n="7">
                  <p>ܡܶܛܽܠ ܗܳܢܳܐ ܢܶܫܒ݁ܽܘܩ ܓ݁ܰܒ݂ܪܳܐ ܠܰܐܒ݂ܽܘܗ̱ܝ ܘܠܶܐܡܶܗ ܂ ܘܢܶܩܰܦ݂
                    ܠܰܐܢ̱ܬ݁ܬ݂ܶܗ ܆</p>
               </div>
               <div type="textpart" subtype="verse" n="8">
                  <p>ܘܢܶܗܘܽܘܢ ܬ݁ܪܰܝܗܽܘܢ̈ ܂ ܚܰܕ݂ ܒ݁ܣܰܪ . ܡܶܟ݁ܺܝܠ ܠܳܐ ܗ̱ܘܰܘ ܬ݁ܪܶܝܢ̈
                    ܁ ܐܶܠܳܐ ܚܰܕ݂ ܒ݁ܣܰܪ .</p>
               </div>
               <div type="textpart" subtype="verse" n="9">
                  <p>ܡܶܕ݁ܶܡ ܕ݁ܰܐܠܳܗܳܐ ܁ ܗܳܟ݂ܺܝܠ ܙܰܘܶܓ݂ ܆ ܒ݁ܰܪܢܳܫܳܐ ܂ ܠܳܐ ܢܦ݂ܰܪܶܫ
                    .</p>
               </div>
               <div type="textpart" subtype="verse" n="10">
                  <p>ܘܫܰܐܠܽܘܗ̱ܝ ܬ݁ܽܘܒ݂ ܬ݁ܰܠܡܺܝܕ݂ܰܘܗ̱ܝ̈ ܒ݁ܒ݂ܰܝܬ݁ܳܐ ܥܰܠ ܗܳܕ݂ܶܐ
                    .</p>
               </div>
               <div type="textpart" subtype="verse" n="11">
                  <p>ܘܶܐܡܰܪ ܠܗܽܘܢ . ܟ݁ܽܠ ܡܰܢ ܕ݁ܢܶܫܪܶܐ ܐܰܢ̱ܬ݁ܬ݂ܶܗ ܁ ܘܢܶܣܰܒ݂
                    ܐ̱ܚܪܺܬ݂ܳܐ ܂ ܓ݁ܳܐܰܪ .</p>
               </div>
               <div type="textpart" subtype="verse" n="12">
                  <p>ܘܶܐܢ ܐܰܢ̱ܬ݁ܬ݂ܳܐ ܬ݁ܶܫܪܶܐ ܒ݁ܰܥܠܳܗ ܁ ܘܬ݂ܶܗܘܶܐ ܠܰܐ̱ܚܪܺܢܳܐ ܂
                    ܓ݁ܳܝܪܳܐ ܀</p>
               </div>
               <div type="textpart" subtype="verse" n="13">
                  <p>ܘܰܡܩܰܪܒ݂ܺܝܢ ܗ̱ܘܰܘ ܠܶܗ ܛܠܳܝܶܐ̈ ܕ݁ܢܶܩܪܽܘܒ݂ ܠܗܽܘܢ ܁
                    ܬ݁ܰܠܡܺܝܕ݂ܰܘܗ̱ܝ̈ ܕ݁ܶܝܢ ܂ ܟ݁ܳܐܶܝܢ ܗ̱ܘܰܘ ܒ݁ܗܳܠܶܝܢ ܕ݁ܰܡܩܰܪܒ݂ܺܝܢ ܠܗܽܘܢ .</p>
               </div>
               <div type="textpart" subtype="verse" n="14">
                  <p>ܝܶܫܽܘܥ ܕ݁ܶܝܢ ܚܙܳܐ ܂ ܘܶܐܬ݂ܒ݁ܶܐܫ ܠܶܗ . ܘܶܐܡܰܪ ܠܗܽܘܢ . ܫܒ݂ܽܘܩܘ
                    ܛܠܳܝܶܐ̈ ܁ ܐܳܬ݂ܶܝܢ ܠܘܳܬ݂ܝ ܂ ܘܠܳܐ ܬ݁ܶܟ݂ܠܽܘܢ ܐܶܢܽܘܢ . ܕ݁ܕ݂ܰܐܝܠܶܝܢ ܓ݁ܶܝܪ ܁ ܕ݁ܰܐܝܟ݂
                    ܗܳܠܶܝܢ ܐܶܢܽܘܢ ܂ ܐܺܝܬ݂ܶܝܗ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ .</p>
               </div>
               <div type="textpart" subtype="verse" n="15">
                  <p>ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܆ ܕ݁ܟ݂ܽܠ ܕ݁ܠܳܐ ܢܩܰܒ݁ܶܠ ܡܰܠܟ݁ܽܘܬ݂ܳܐ
                    ܕ݁ܰܐܠܳܗܳܐ ܐܰܝܟ݂ ܛܰܠܝܳܐ ܂ ܠܳܐ ܢܶܥܽܘܠ ܠܳܗ .</p>
               </div>
               <div type="textpart" subtype="verse" n="16">
                  <p>ܘܰܫܩܰܠ ܐܶܢܽܘܢ ܥܰܠ ܕ݁ܪܳܥܰܘܗ̱ܝ̈ ܆ ܘܣܳܡ ܐܺܝܕ݂ܶܗ ܥܠܰܝܗܽܘܢ ܂
                    ܘܒ݂ܰܪܶܟ݂ ܐܶܢܽܘܢ ܀</p>
               </div>
               <div type="textpart" subtype="verse" n="17">
                  <p>ܘܟ݂ܰܕ݂ ܪܳܕ݂ܶܐ ܒ݁ܽܐܘܪܚܳܐ ܆ ܪܗܶܛ ܚܰܕ݂ ܂ ܢܦ݂ܰܠ ܥܰܠ
                    ܒ݁ܽܘܪܟ݁ܰܘܗ̱ܝ̈ ܁ ܘܰܡܫܰܐܶܠ ܗ̱ܘܳܐ ܠܶܗ ܂ ܘܳܐܡܰܪ . ܡܰܠܦ݂ܳܢܳܐ ܛܳܒ݂ܳܐ ܅ ܡܳܢܳܐ ܐܶܥܒ݁ܶܕ݂
                    ܕ݁ܺܐܬ݂ܰܪ ܚܰܝܶܐ̈ ܕ݁ܰܠܥܳܠܰܡ .</p>
               </div>
               <div type="textpart" subtype="verse" n="18">
                  <p>ܐܳܡܰܪ ܠܶܗ ܝܶܫܽܘܥ ܆ ܡܳܢܳܐ ܩܳܪܶܐ ܐܰܢ̱ܬ݁ ܠܺܝ ܛܳܒ݂ܳܐ . ܠܰܝܬ݁
                    ܛܳܒ݂ܳܐ ܐܶܠܳܐ ܐܶܢ ܚܰܕ݂ ܐܰܠܳܗܳܐ .</p>
               </div>
               <div type="textpart" subtype="verse" n="19">
                  <p>ܦ݁ܽܘܩܕ݁ܳܢܶܐ̈ ܝܳܕ݂ܰܥ ܐܰܢ̱ܬ݁ . ܠܳܐ ܬ݁ܓ݂ܽܘܪ . ܠܳܐ ܬ݁ܶܓ݂ܢܽܘܒ݂ .
                    ܠܳܐ ܬ݁ܶܩܛܽܘܠ . ܘܠܳܐ ܬ݁ܶܣܗܰܕ݂ ܣܳܗܕ݁ܽܘܬ݂ܳܐ ܕ݁ܰܓ݁ܳܠܬ݂ܳܐ . ܠܳܐ ܬ݁ܶܛܠܽܘܡ . ܝܰܩܰܪ
                    ܠܰܐܒ݂ܽܘܟ݂ ܂ ܘܠܶܐܡܳܟ݂ .</p>
               </div>
               <div type="textpart" subtype="verse" n="20">
                  <p>ܗܽܘ ܕ݁ܶܝܢ ܥܢܳܐ ܂ ܘܶܐܡܰܪ ܠܶܗ . ܡܰܠܦ݂ܳܢܳܐ ܆ ܗܳܠܶܝܢ ܟ݁ܽܠܗܶܝܢ
                    ܢܶܛܪܶܬ݂ ܐܶܢܶܝܢ̈ ܂ ܡܶܢ ܛܰܠܝܽܘܬ݂ܝ .</p>
               </div>
               <div type="textpart" subtype="verse" n="21">
                  <p>ܝܶܫܽܘܥ ܕ݁ܶܝܢ ܚܳܪ ܒ݁ܶܗ ܂ ܘܰܐܚܒ݂ܶܗ . ܘܶܐܡܰܪ ܠܶܗ ܂ ܚܕ݂ܳܐ
                    ܚܰܣܺܝܪܳܐ ܠܳܟ݂ . ܙܶܠ ܙܰܒ݁ܶܢ ܟ݁ܽܠ ܡܶܕ݁ܶܡ ܕ݁ܺܐܝܬ݂ ܠܳܟ݂ ܂ ܘܗܰܒ݂ ܠܡܶܣܟ݁ܺܢܶܐ̈ :
                    ܘܬ݂ܶܗܘܶܐ ܠܳܟ݂ ܣܺܝܡܬ݂ܳܐ ܒ݁ܰܫܡܰܝܳܐ ܆ ܘܣܰܒ݂ ܨܠܺܝܒ݂ܳܐ ܂ ܘܬ݂ܳܐ ܒ݁ܳܬ݂ܰܪܝ ܀</p>
               </div>
               <div type="textpart" subtype="verse" n="22">
                  <p>ܗܽܘ ܕ݁ܶܝܢ ܐܶܬ݂ܟ݁ܡܰܪ ܒ݁ܡܶܠܬ݂ܳܐ ܗܳܕ݂ܶܐ . ܘܶܐܙܰܠ ܂ ܟ݁ܰܕ݂
                    ܥܰܝܺܝܩܳܐ ܠܶܗ . ܐܺܝܬ݂ ܗ̱ܘܳܐ ܠܶܗ ܓ݁ܶܝܪ ܢܶܟ݂ܣܶܐ̈ ܣܰܓ݁ܺܝܶܐܐ̈ .</p>
               </div>
               <div type="textpart" subtype="verse" n="23">
                  <p>ܚܳܪ ܕ݁ܶܝܢ ܝܶܫܽܘܥ ܒ݁ܬ݂ܰܠܡܺܝܕ݂ܰܘܗ̱ܝ̈ ܂ ܘܶܐܡܰܪ ܠܗܽܘܢ . ܟ݁ܡܳܐ
                    ܥܰܛܠܳܐ ܠܰܐܝܠܶܝܢ ܕ݁ܺܐܝܬ݂ ܠܗܽܘܢ ܢܶܟ݂ܣܶܐ̈ ܇ ܕ݁ܢܶܥܠܽܘܢ ܠܡܰܠܟ݁ܽܘܬ݂ܳܐ ܕ݁ܰܐܠܳܗܳܐ .</p>
               </div>
               <div type="textpart" subtype="verse" n="24">
                  <p>ܬ݁ܰܠܡܺܝܕ݂ܶܐ̈ ܕ݁ܶܝܢ ܡܶܬ݁ܕ݁ܰܡܪܺܝܢ ܗ̱ܘܰܘ ܥܰܠ ܡܶܠܰܘܗ̱ܝ̈ . ܘܰܥܢܳܐ
                    ܬ݁ܽܘܒ݂ ܝܶܫܽܘܥ ܂ ܘܶܐܡܰܪ ܠܗܽܘܢ . ܒ݁ܢܰܝ̈ ܆ ܟ݁ܡܳܐ ܥܰܛܠܳܐ ܠܰܐܝܠܶܝܢ ܕ݁ܰܬ݂ܟ݂ܺܝܠܺܝܢ ܥܰܠ
                    ܢܶܟ݂ܣܰܝܗܽܘܢ̈ ܕ݁ܢܶܥܠܽܘܢ ܠܡܰܠܟ݁ܽܘܬ݂ܶܗ ܕ݁ܰܐܠܳܗܳܐ .</p>
               </div>
               <div type="textpart" subtype="verse" n="25">
                  <p>ܦ݁ܫܺܝܩ ܗ̱ܽܘ ܠܓ݂ܰܡܠܳܐ ܕ݁ܢܶܥܽܘܠ ܒ݁ܰܚܪܽܘܪܳܐ ܕ݁ܰܡܚܰܛܳܐ ܆ ܐܰܘ
                    ܥܰܬ݁ܺܝܪܳܐ ܠܡܰܠܟ݁ܽܘܬ݂ܶܗ ܕ݁ܰܐܠܳܗܳܐ ܠܡܶܥܰܠ .</p>
               </div>
               <div type="textpart" subtype="verse" n="26">
                  <p>ܗܶܢܽܘܢ ܕ݁ܶܝܢ ܝܰܬ݁ܺܝܪܳܐܝܺܬ݂ ܡܶܬ݁ܕ݁ܰܡܪܺܝܢ ܗ̱ܘܰܘ ܂ ܘܳܐܡܪܺܝܢ
                    ܒ݁ܰܝܢܰܝܗܽܘܢ . ܡܰܢܽܘ ܡܶܫܟ݁ܰܚ ܠܡܶܚܳܐ .</p>
               </div>
               <div type="textpart" subtype="verse" n="27">
                  <p>ܚܳܪ ܕ݁ܶܝܢ ܒ݁ܗܽܘܢ ܝܶܫܽܘܥ ܂ ܘܶܐܡܰܪ ܠܗܽܘܢ . ܠܘܳܬ݂ ܒ݁ܢܰܝ̈
                    ܐ̱ܢܳܫܳܐ̈ ܁ ܗܳܕ݂ܶܐ ܠܳܐ ܡܶܫܟ݁ܚܳܐ ܆ ܐܶܠܳܐ ܠܘܳܬ݂ ܐܰܠܳܗܳܐ . ܟ݁ܽܠ ܡܶܕ݁ܶܡ ܓ݁ܶܝܪ ܂
                    ܡܶܫܟ݁ܚܳܐ ܠܘܳܬ݂ ܐܰܠܳܗܳܐ ܀܀</p>
               </div>
               <div type="textpart" subtype="verse" n="28">
                  <p>ܘܫܰܪܺܝ ܟ݁ܺܐܦ݂ܳܐ ܠܡܺܐܡܰܪ . ܗܳܐ ܚܢܰܢ ܫܒ݂ܰܩܢ ܟ݁ܽܠ ܡܶܕ݁ܶܡ ܂
                    ܘܰܢܩܶܦ݂ܢܳܟ݂ .</p>
               </div>
               <div type="textpart" subtype="verse" n="29">
                  <p>ܥܢܳܐ ܝܶܫܽܘܥ ܂ ܘܶܐܡܰܪ . ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܆ ܕ݁ܠܰܝܬ݁
                    ܐ̱ܢܳܫ ܕ݁ܫܳܒ݂ܶܩ ܒ݁ܳܬ݁ܶܐ̈ ܐܰܘ ܐܰܚܶܐ̈ ܐܰܘ ܐܰܚܘܳܬ݂ܳܐ̈ ܇ ܐܰܘ ܐܰܒ݂ܳܐ ܐܰܘ ܐܶܡܳܐ ܇ ܐܰܘ
                    ܐܰܢ̱ܬ݁ܬ݂ܳܐ ܐܰܘ ܒ݁ܢܰܝܳܐ̈ ܇ ܐܰܘ ܩܽܘܪܝܳܐ̈ ܁ ܡܶܛܽܠܳܬ݂ܝ ܂ ܘܡܶܛܽܠ ܣܒ݂ܰܪܬ݂ܝ ܇</p>
               </div>
               <div type="textpart" subtype="verse" n="30">
                  <p>ܘܠܳܐ ܢܩܰܒ݁ܶܠ ܚܰܕ݂ ܒ݁ܰܡܳܐܐ ܂ ܗܳܫܳܐ ܒ݁ܙܰܒ݂ܢܳܐ ܗܳܢܳܐ ܇ ܒ݁ܳܬ݁ܶܐ̈
                    ܁ ܘܰܐܚܶܐ̈ ܘܰܐܚܘܳܬ݂ܳܐ̈ ܘܶܐܡܗܳܬ݂ܳܐ̈ ܇ ܘܰܒ݂ܢܰܝܳܐ̈ ܘܩܽܘܪܝܳܐ̈ ܂ ܥܰܡ ܪܕ݂ܽܘܦ݂ܝܳܐ .
                    ܘܰܒ݂ܥܳܠܡܳܐ ܕ݁ܳܐܬ݂ܶܐ ܂ ܚܰܝܶܐ̈ ܕ݁ܰܠܥܳܠܰܡ ܀</p>
               </div>
               <div type="textpart" subtype="verse" n="31">
                  <p>ܣܰܓ݁ܺܝܶܐܐ̈ ܕ݁ܶܝܢ ܩܰܕ݂ܡܳܝܶܐ̈ ܁ ܕ݁ܢܶܗܘܽܘܢ ܐ̱ܚܪܳܝܶܐ̈ ܆
                    ܘܰܐ̱ܚܪܳܝܶܐ̈ ܩܰܕ݂ܡܳܝܶܐ̈ ܀܀</p>
               </div>
               <div type="textpart" subtype="verse" n="32">
                  <p>ܟ݁ܰܕ݂ ܣܳܠܩܺܝܢ ܗ̱ܘܰܘ ܕ݁ܶܝܢ ܒ݁ܽܐܘܪܚܳܐ ܠܽܐܘܪܺܫܠܶܡ ܆ ܗܽܘ ܝܶܫܽܘܥ
                    ܩܕ݂ܺܝܡ ܗܘܳܐ ܠܗܽܘܢ ܁ ܘܡܶܬ݁ܬ݁ܰܡܗܺܝܢ ܗ̱ܘܰܘ . ܘܳܐܙܺܠ̱ܝܢ ܗ̱ܘܰܘ ܒ݁ܳܬ݂ܪܶܗ ܂ ܟ݁ܰܕ݂
                    ܕ݁ܰܚܺܝܠܺܝܢ ܀ ܘܰܕ݂ܒ݂ܰܪ ܠܰܬ݂ܪܶܥܣܰܪܬ݁ܶܗ ܆ ܘܫܰܪܺܝ ܕ݁ܢܺܐܡܰܪ ܠܗܽܘܢ ܡܶܕ݁ܶܡ ܕ݁ܰܥܬ݂ܺܝܕ݂
                    ܕ݁ܢܶܗܘܶܐ ܠܶܗ .</p>
               </div>
               <div type="textpart" subtype="verse" n="33">
                  <p>ܕ݁ܗܳܐ ܣܳܠܩܺܝܢ ܚ̱ܢܰܢ ܠܽܐܘܪܺܫܠܶܡ . ܘܰܒ݂ܪܶܗ ܕ݁ܐ̱ܢܳܫܳܐ ܡܶܫܬ݁ܠܶܡ
                    ܠܪܰܒ݁ܰܝ̈ ܟ݁ܳܗܢܶܐ̈ ܂ ܘܰܠܣܳܦ݂ܪܶܐ̈ . ܘܰܢܚܰܝܒ݂ܽܘܢܳܝܗ̱ܝ ܠܡܰܘܬ݁ܳܐ . ܘܢܰܫܠܡܽܘܢܳܝܗ̱ܝ
                    ܠܥܰܡ̱ܡܶܐ̈ ܆</p>
               </div>
               <div type="textpart" subtype="verse" n="34">
                  <p>ܘܰܢܒ݂ܰܙܚܽܘܢ ܒ݁ܶܗ ܁ ܘܰܢܢܰܓ݁ܕ݂ܽܘܢܳܝܗ̱ܝ ܁ ܘܢܶܪܩܽܘܢ ܒ݁ܰܐܦ݁ܰܘܗ̱ܝ̈
                    ܂ ܘܢܶܩܛܠܽܘܢܳܝܗ̱ܝ . ܘܰܠܝܰܘܡܳܐ ܕ݁ܰܬ݂ܠܳܬ݂ܳܐ ܂ ܢܩܽܘܡ ܀</p>
               </div>
               <div type="textpart" subtype="verse" n="35">
                  <p>ܘܰܩܪܶܒ݂ܘ ܠܘܳܬ݂ܶܗ ܝܰܥܩܽܘܒ݂ ܘܝܽܘܚܰܢܳܢ ܒ݁ܢܰܝ̈ ܙܰܒ݂ܕ݂ܰܝ ܂
                    ܘܳܐܡܪܺܝܢ ܠܶܗ . ܡܰܠܦ݂ܳܢܳܐ ܆ ܨܳܒ݂ܶܝܢ ܚ̱ܢܰܢ ܁ ܕ݁ܟ݂ܽܠ ܕ݁ܢܶܫܰܐܠ ܂ ܬ݁ܶܥܒ݁ܶܕ݂ ܠܰܢ
                    .</p>
               </div>
               <div type="textpart" subtype="verse" n="36">
                  <p>ܐܳܡܰܪ ܠܗܽܘܢ ܁ ܡܳܢܳܐ ܨܳܒ݂ܶܝܢ ܐܢ̱ܬ݁ܽܘܢ ܐܶܥܒ݁ܶܕ݂ ܠܟ݂ܽܘܢ .</p>
               </div>
               <div type="textpart" subtype="verse" n="37">
                  <p>ܐܳܡܪܺܝܢ ܠܶܗ . ܗܰܒ݂ ܠܰܢ ܕ݁ܚܰܕ݂ ܢܶܬ݁ܶܒ݂ ܡܶܢ ܝܰܡܺܝܢܳܟ݂ ܂ ܘܚܰܕ݂
                    ܡܶܢ ܣܶܡܳܠܳܟ݂ ܒ݁ܫܽܘܒ݂ܚܳܟ݂ .</p>
               </div>
               <div type="textpart" subtype="verse" n="38">
                  <p>ܗܽܘ ܕ݁ܶܝܢ ܐܶܡܰܪ ܠܗܽܘܢ . ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ ܡܳܢܳܐ ܫܳܐܠܺܝܢ
                    ܐܢ̱ܬ݁ܽܘܢ . ܡܶܫܟ݁ܚܺܝܢ ܐܢ̱ܬ݁ܽܘܢ ܕ݁ܬ݂ܶܫܬ݁ܽܘܢ ܟ݁ܳܣܳܐ ܕ݁ܶܐܢܳܐ ܫܳܬ݂ܶܐ ܐ̱ܢܳܐ ܆
                    ܘܡܰܥܡܽܘܕ݂ܺܝܬ݂ܳܐ ܕ݁ܶܐܢܳܐ ܥܳܡܶܕ݂ ܐ̱ܢܳܐ ܁ ܬ݁ܶܥܡܕ݂ܽܘܢ ܆</p>
               </div>
               <div type="textpart" subtype="verse" n="39">
                  <p>ܐܳܡܪܺܝܢ ܠܶܗ ܂ ܡܶܫܟ݁ܚܺܝܢܰܢ . ܐܳܡܰܪ ܠܗܽܘܢ ܝܶܫܽܘܥ . ܟ݁ܳܣܳܐ
                    ܕ݁ܫܳܬ݂ܶܐ ܐ̱ܢܳܐ ܂ ܬ݁ܶܫܬ݁ܽܘܢ . ܘܡܰܥܡܽܘܕ݂ܺܝܬ݂ܳܐ ܕ݁ܥܳܡܶܕ݂ ܐ̱ܢܳܐ ܂ ܬ݁ܶܥܡܕ݂ܽܘܢ .</p>
               </div>
               <div type="textpart" subtype="verse" n="40">
                  <p>ܕ݁ܬ݂ܶܬ݁ܒ݂ܽܘܢ ܕ݁ܶܝܢ ܁ ܡܶܢ ܝܰܡܺܝܢܝ ܘܡܶܢ ܣܶܡܳܠܝ ܆ ܠܳܐ ܗܘܳܬ݂
                    ܕ݁ܺܝܠܝ ܠܡܶܬ݁ܰܠ ܇ ܐܶܠܳܐ ܠܰܐܝܠܶܝܢ ܕ݁ܰܡܛܰܝܒ݂ܳܐ ܀</p>
               </div>
               <div type="textpart" subtype="verse" n="41">
                  <p>ܘܟ݂ܰܕ݂ ܫܡܰܥܘ ܥܶܣܪܳܐ ܆ ܫܰܪܺܝܘ ܪܳܛܢܺܝܢ ܥܰܠ ܝܰܥܩܽܘܒ݂ ܘܝܽܘܚܰܢܳܢ
                    .</p>
               </div>
               <div type="textpart" subtype="verse" n="42">
                  <p>ܘܰܩܪܳܐ ܐܶܢܽܘܢ ܝܶܫܽܘܥ ܂ ܘܶܐܡܰܪ ܠܗܽܘܢ . ܝܳܕ݂ܥܺܝܢ ܐܢ̱ܬ݁ܽܘܢ
                    ܕ݁ܰܐܝܠܶܝܢ ܕ݁ܡܶܣܬ݁ܰܒ݂ܪܺܝܢ ܪܺܫܶܐ̈ ܕ݁ܥܰܡ̱ܡܶܐ̈ ܂ ܡܳܪܰܝܗܽܘܢ̈ ܐܶܢܽܘܢ .
                    ܘܪܰܘܪܒ݂ܳܢܰܝܗܽܘܢ̈ ܫܰܠܺܝܛܺܝܢ ܥܠܰܝܗܽܘܢ .</p>
               </div>
               <div type="textpart" subtype="verse" n="43">
                  <p>ܠܳܐ ܕ݁ܶܝܢ ܗܳܟ݂ܰܢܳܐ ܢܶܗܘܶܐ ܒ݁ܰܝܢܳܬ݂ܟ݂ܽܘܢ . ܐܶܠܳܐ ܡܰܢ ܕ݁ܨܳܒ݂ܶܐ
                    ܒ݁ܟ݂ܽܘܢ ܕ݁ܢܶܗܘܶܐ ܪܰܒ݁ܳܐ ܆ ܢܶܗܘܶܐ ܠܟ݂ܽܘܢ ܡܫܰܡܫܳܢܳܐ .</p>
               </div>
               <div type="textpart" subtype="verse" n="44">
                  <p>ܘܰܐܝܢܳܐ ܡܶܢܟ݂ܽܘܢ ܁ ܕ݁ܨܳܒ݂ܶܐ ܕ݁ܢܶܗܘܶܐ ܩܰܕ݂ܡܳܝܳܐ ܆ ܢܶܗܘܶܐ
                    ܥܰܒ݂ܕ݁ܳܐ ܕ݁ܟ݂ܽܠܢܳܫ ܀</p>
               </div>
               <div type="textpart" subtype="verse" n="45">
                  <p>ܐܳܦ݂ ܒ݁ܪܶܗ ܓ݁ܶܝܪ ܕ݁ܐ̱ܢܳܫܳܐ ܆ ܠܳܐ ܐܶܬ݂ܳܐ ܕ݁ܢܶܫܬ݁ܰܡܰܫ ܁ ܐܶܠܳܐ
                    ܕ݁ܰܢܫܰܡܶܫ . ܘܰܕ݂ܢܶܬ݁ܶܠ ܢܰܦ݂ܫܶܗ ܦ݁ܽܘܪܩܳܢܳܐ ܚܠܳܦ݂ ܣܰܓ݁ܺܝܶܐܐ̈ ܀</p>
               </div>
               <div type="textpart" subtype="verse" n="46">
                  <p>ܘܶܐܬ݂ܰܘ ܠܺܐܝܪܺܝܚܽܘ ܀.܀.܀܀ ܘܟ݂ܰܕ݂ ܢܦ݂ܰܩ ܝܶܫܽܘܥ ܡܶܢ ܐܺܝܪܺܝܚܽܘ
                    : ܗܽܘ ܘܬ݂ܰܠܡܺܝܕ݂ܰܘܗ̱ܝ̈ ܘܟ݂ܶܢܫܳܐ ܣܰܓ݁ܺܝܳܐܐ ܆ ܛܺܝܡܰܝ ܁ ܒ݁ܰܪ ܛܺܝܡܰܝ ܣܰܡܝܳܐ ܇
                    ܝܳܬ݂ܶܒ݂ ܗ̱ܘܳܐ ܥܰܠ ܝܰܕ݂ ܐܽܘܪܚܳܐ ܂ ܘܚܳܕ݂ܰܪ .</p>
               </div>
               <div type="textpart" subtype="verse" n="47">
                  <p>ܘܰܫܡܰܥ ܕ݁ܝܶܫܽܘܥ ܗ̱ܽܘ ܢܳܨܪܳܝܳܐ . ܘܫܰܪܺܝ ܠܡܶܩܥܳܐ ܂ ܘܰܠܡܺܐܡܰܪ .
                    ܒ݁ܪܶܗ ܕ݁ܕ݂ܰܘܺܝܕ݂ ܅ ܐܶܬ݂ܪܰܚܰܡ ܥܠܰܝ .</p>
               </div>
               <div type="textpart" subtype="verse" n="48">
                  <p>ܘܟ݂ܳܐܶܝܢ ܗ̱ܘܰܘ ܒ݁ܶܗ ܣܰܓ݁ܺܝܶܐܐ̈ ܕ݁ܢܶܫܬ݁ܽܘܩ . ܗܽܘ ܕ݁ܶܝܢ
                    ܝܰܬ݁ܺܝܪܳܐܝܺܬ݂ ܩܳܥܶܐ ܗ̱ܘܳܐ ܂ ܘܳܐܡܰܪ . ܒ݁ܪܶܗ ܕ݁ܕ݂ܰܘܺܝܕ݂ ܅ ܐܶܬ݂ܪܰܚܰܡ ܥܠܰܝ .</p>
               </div>
               <div type="textpart" subtype="verse" n="49">
                  <p>ܘܩܳܡ ܝܶܫܽܘܥ ܂ ܘܰܦ݂ܩܰܕ݂ ܕ݁ܢܶܩܪܽܘܢܳܝܗ̱ܝ . ܘܰܩܪܰܐܘܽܗ̱ܝ ܠܣܰܡܝܳܐ
                    ܂ ܘܳܐܡܪܺܝܢ ܠܶܗ . ܐܶܬ݂ܠܰܒ̱݁ܒ݂ ܁ ܩܽܘܡ ܁ ܩܳܪܶܐ ܠܳܟ݂ .</p>
               </div>
               <div type="textpart" subtype="verse" n="50">
                  <p>ܗܽܘ ܕ݁ܶܝܢ ܣܰܡܝܳܐ ܫܕ݂ܳܐ ܠܒ݂ܳܫܶܗ ܆ ܘܩܳܡ ܐܶܬ݂ܳܐ ܠܘܳܬ݂ ܝܶܫܽܘܥ
                    .</p>
               </div>
               <div type="textpart" subtype="verse" n="51">
                  <p>ܐܳܡܰܪ ܠܶܗ ܝܶܫܽܘܥ . ܡܳܢܳܐ ܨܳܒ݂ܶܐ ܐܰܢ̱ܬ݁ ܐܶܥܒ݁ܶܕ݂ ܠܳܟ݂ . ܗܽܘ
                    ܕ݁ܶܝܢ ܣܰܡܝܳܐ ܂ ܐܶܡܰܪ ܠܶܗ ܂ ܪܰܒ݁ܺܝ ܂ ܕ݁ܶܐܚܙܶܐ .</p>
               </div>
               <div type="textpart" subtype="verse" n="52">
                  <p>ܘܝܶܫܽܘܥ ܐܶܡܰܪ ܠܶܗ . ܚܙܺܝ ܁ ܗܰܝܡܳܢܽܘܬ݂ܳܟ݂ ܐܰܚܝܰܬ݂ܳܟ݂ .
                    ܘܡܶܚܕ݂ܳܐ ܐܶܬ݂ܚܙܺܝ ܠܶܗ ܆ ܘܳܐܙܶܠ ܗ̱ܘܳܐ ܒ݁ܽܐܘܪܚܳܐ ܀</p>
               </div>
            </div>
            <div type="textpart" subtype="chapter" n="11">
               <div type="textpart" subtype="verse" n="1">
                  <p>ܘܟ݂ܰܕ݂ ܩܪܶܒ݂ ܠܽܐܘܪܺܫܠܶܡ : ܥܰܠ ܓ݁ܶܢ̱ܒ݂ ܒ݁ܶܝܬ݂ ܦ݁ܳ̈̈ܓ݁ܶܐ ܁
                    ܘܒ݂ܶܝܬ݂ ܥܰܢܝܳܐ ܁ ܠܘܳܬ݂ ܛܽܘܪܳܐ ܕ݁ܙܰܝܬ݁ܶܐ̈ ܆ ܫܰܕ݁ܰܪ ܬ݁ܪܶܝܢ̈ ܡܶܢ ܬ݁ܰܠܡܺܝܕ݂ܰܘܗ̱ܝ̈
                    ܂</p>
               </div>
               <div type="textpart" subtype="verse" n="2">
                  <p>ܘܶܐܡܰܪ ܠܗܽܘܢ . ܙܶܠܘ ܠܰܩܪܺܝܬ݂ܳܐ ܗܳܝ ܕ݁ܰܠܩܽܘܒ݂ܠܰܢ ܂ ܘܒ݂ܰܪ
                    ܫܳܥܬ݂ܶܗ ܕ݁ܥܳܐܠܺܝܢ ܐܢ̱ܬ݁ܽܘܢ ܠܳܗ ܆ ܡܶܫܟ݁ܚܺܝܢ ܐܢ̱ܬ݁ܽܘܢ ܥܺܝܠܳܐ ܕ݁ܰܐܣܺܝܪ . ܕ݁ܐ̱ܢܳܫ
                    ܡܶܢ ܒ݁ܢܰܝܢܳܫܳܐ̈ ܂ ܠܳܐ ܪܰܟ݂ܒ݁ܶܗ . ܫܪܰܘ ܐܰܝܬ݁ܰܐܘܽܗ̱ܝ .</p>
               </div>
               <div type="textpart" subtype="verse" n="3">
                  <p>ܘܶܐܢ ܐ̱ܢܳܫ ܢܺܐܡܰܪ ܠܟ݂ܽܘܢ ܁ ܡܳܢܳܐ ܥܳܒ݂ܕ݁ܺܝܢ ܐܢ̱ܬ݁ܽܘܢ ܗܳܕ݂ܶܐ ܆
                    ܐܶܡܰܪܘ ܠܶܗ ܂ ܕ݁ܰܠܡܳܪܰܢ ܡܶܬ݂ܒ݁ܥܶܐ ܂ ܘܡܶܚܕ݂ܳܐ ܡܫܰܕ݁ܰܪ ܠܶܗ ܠܟ݂ܳܐ ܀</p>
               </div>
               <div type="textpart" subtype="verse" n="4">
                  <p>ܘܶܐܙܰܠܘ ܐܶܫܟ݁ܰܚܘ ܥܺܝܠܳܐ ܕ݁ܰܐܣܺܝܪ ܥܰܠ ܬ݁ܰܪܥܳܐ . ܠܒ݂ܰܪ ܒ݁ܫܽܘܩܳܐ
                    . ܘܟ݂ܰܕ݂ ܫܳܪܶܝܢ ܠܶܗ ܆</p>
               </div>
               <div type="textpart" subtype="verse" n="5">
                  <p>ܐ̱ܢܳܫܺܝܢ̈ ܡܶܢ ܐܰܝܠܶܝܢ ܕ݁ܩܳܝܡܺܝܢ ܂ ܐܶܡܰܪܘ ܠܗܽܘܢ ܇ ܡܳܢܳܐ
                    ܥܳܒ݂ܕ݁ܺܝܢ ܐܢ̱ܬ݁ܽܘܢ ܕ݁ܫܳܪܶܝܢ ܐܢ̱ܬ݁ܽܘܢ ܥܺܝܠܳܐ .</p>
               </div>
               <div type="textpart" subtype="verse" n="6">
                  <p>ܗܶܢܽܘܢ ܕ݁ܶܝܢ ܐܶܡܰܪܘ ܠܗܽܘܢ ܁ ܐܰܝܟ݂ ܕ݁ܦ݂ܰܩܶܕ݂ ܐܶܢܽܘܢ ܝܶܫܽܘܥ ܆
                    ܘܰܫܒ݂ܰܩܘ ܐܶܢܽܘܢ .</p>
               </div>
               <div type="textpart" subtype="verse" n="7">
                  <p>ܘܰܐܝܬ݁ܝܽܘܗ̱ܝ ܠܥܺܝܠܳܐ ܠܘܳܬ݂ ܝܶܫܽܘܥ ܆ ܘܰܐܪܡܺܝܘ ܥܠܰܘܗ̱ܝ
                    ܡܳܐܢܰܝܗܽܘܢ̈ ܁ ܘܰܪܟ݂ܶܒ݂ ܥܠܰܘܗ̱ܝ ܝܶܫܽܘܥ ܀</p>
               </div>
               <div type="textpart" subtype="verse" n="8">
                  <p>ܣܰܓ݁ܺܝܶܐܐ̈ ܕ݁ܶܝܢ ܂ ܡܫܰܘܶܝܢ ܗ̱ܘܰܘ ܢܰܚܬ݁ܰܝܗܽܘܢ̈ ܒ݁ܽܐܘܪܚܳܐ .
                    ܘܰܐ̱ܚܪܳܢܶܐ̈ ܦ݁ܳܣܩܺܝܢ ܗ̱ܘܰܘ ܣܰܘܟ݁ܶܐ̈ ܡܶܢ ܐܺܝܠܳܢܶܐ̈ ܂ ܘܰܡܫܰܘܶܝܢ ܒ݁ܽܐܘܪܚܳܐ .</p>
               </div>
               <div type="textpart" subtype="verse" n="9">
                  <p>ܘܗܳܢܽܘܢ ܕ݁ܰܩܕ݂ܳܡܰܘܗ̱ܝ ܁ ܘܗܳܢܽܘܢ ܕ݁ܒ݂ܳܬ݂ܪܶܗ ܆ ܩܳܥܶܝܢ ܗ̱ܘܰܘ ܂
                    ܘܳܐܡܪܺܝܢ . ܐܽܘܫܰܥܢܳܐ ܅ ܒ݁ܪܺܝܟ݂ ܗ̱ܽܘ ܕ݁ܳܐܬ݂ܶܐ ܒ݁ܰܫܡܶܗ ܕ݁ܡܳܪܝܳܐ .</p>
               </div>
               <div type="textpart" subtype="verse" n="10">
                  <p>ܘܰܒ݂ܪܺܝܟ݂ܳܐ ܗ̱ܝ ܡܰܠܟ݁ܽܘܬ݂ܳܐ ܕ݁ܳܐܬ݂ܝܳܐ ܕ݁ܰܐܒ݂ܽܘܢ ܕ݁ܰܘܺܝܕ݂ .
                    ܐܽܘܫܰܥܢܳܐ ܒ݁ܰܡܪܰܘܡܶܐ̈ ܀</p>
               </div>
               <div type="textpart" subtype="verse" n="11">
                  <p>ܘܥܰܠ ܝܶܫܽܘܥ ܠܽܐܘܪܺܫܠܶܡ ܠܗܰܝܟ݁ܠܳܐ ܆ ܘܰܚܙܳܐ ܟ݁ܽܠܡܶܕ݁ܶܡ . ܟ݁ܰܕ݂
                    ܗܘܳܐ ܕ݁ܶܝܢ ܥܶܕ݁ܳܢܳܐ ܕ݁ܪܰܡܫܳܐ ܆ ܢܦ݂ܰܩ ܠܒ݂ܶܝܬ݂ ܥܰܢܝܳܐ ܥܰܡ ܬ݁ܪܶܥܣܰܪ̈ .</p>
               </div>
               <div type="textpart" subtype="verse" n="12">
                  <p>ܘܰܠܝܰܘܡܳܐ ܐ̱ܚܪܺܢܳܐ ܁ ܟ݁ܰܕ݂ ܢܦ݂ܰܩ ܡܶܢ ܒ݁ܶܝܬ݂ ܥܰܢܝܳܐ ܂ ܟ݁ܦ݂ܶܢ
                    .</p>
               </div>
               <div type="textpart" subtype="verse" n="13">
                  <p>ܘܰܚܙܳܐ ܬ݁ܺܬ݁ܳܐ ܚܕ݂ܳܐ ܡܶܢ ܪܽܘܚܩܳܐ ܂ ܕ݁ܺܐܝܬ݂ ܒ݁ܳܗ ܛܰܪܦ݂ܶܐ̈ .
                    ܘܶܐܬ݂ܳܐ ܠܘܳܬ݂ܳܗ ܕ݁ܶܐܢ ܢܶܫܟ݁ܰܚ ܒ݁ܳܗ ܡܶܕ݁ܶܡ . ܘܟ݂ܰܕ݂ ܐܶܬ݂ܳܐ ܆ ܠܳܐ ܐܶܫܟ݁ܰܚ ܒ݁ܳܗ
                    ܐܶܠܳܐ ܐܶܢ ܛܰܪܦ݂ܶܐ̈ . ܙܰܒ݂ܢܳܐ ܓ݁ܶܝܪ ܠܳܐ ܗܘܳܐ ܗ̱ܘܳܐ ܕ݁ܬ݂ܺܐܢܶܐ̈ .</p>
               </div>
               <div type="textpart" subtype="verse" n="14">
                  <p>ܘܶܐܡܰܪ ܠܳܗ . ܡܶܟ݁ܺܝܠ ܘܰܠܥܳܠܰܡ ܐ̱ܢܳܫ ܡܶܢܶܟ݂ܝ ܦ݁ܺܐܪܶܐ̈ ܠܳܐ
                    ܢܶܐܟ݂ܽܘܠ . ܘܰܫܡܰܥܘ ܬ݁ܰܠܡܺܝܕ݂ܰܘܗ̱ܝ̈ ܂ ܘܶܐܬ݂ܰܘ ܠܽܐܘܪܺܫܠܶܡ ܀܀</p>
               </div>
               <div type="textpart" subtype="verse" n="15">
                  <p>ܘܥܰܠ ܝܶܫܽܘܥ ܠܗܰܝܟ݁ܠܳܐ ܕ݁ܰܐܠܳܗܳܐ ܆ ܘܫܰܪܺܝ ܕ݁ܢܰܦ݁ܶܩ ܠܰܐܝܠܶܝܢ
                    ܕ݁ܙܳܒ݂ܢܺܝܢ ܘܰܡܙܰܒ݁ܢܺܝܢ ܒ݁ܗܰܝܟ݁ܠܳܐ . ܘܰܗܦ݂ܰܟ݂ ܦ݁ܳܬ݂ܽܘܪܶܐ̈ ܕ݁ܰܡܥܰܪܦ݂ܳܢܶܐ̈ ܂
                    ܘܟ݂ܽܘܪܣܰܘܳܬ݂ܳܐ̈ ܕ݁ܗܳܢܽܘܢ ܕ݁ܰܡܙܰܒ݁ܢܺܝܢ ܝܰܘܢܶܐ̈ .</p>
               </div>
               <div type="textpart" subtype="verse" n="16">
                  <p>ܘܠܳܐ ܫܳܒ݂ܶܩ ܗ̱ܘܳܐ ܕ݁ܐ̱ܢܳܫ ܢܰܥܒ݁ܰܪ ܡܳܐܢܶܐ̈ ܒ݁ܓ݂ܰܘ ܗܰܝܟ݁ܠܳܐ
                    .</p>
               </div>
               <div type="textpart" subtype="verse" n="17">
                  <p>ܘܡܰܠܶܦ݂ ܗ̱ܘܳܐ ܂ ܘܳܐܡܰܪ ܠܗܽܘܢ . ܠܳܐ ܟ݁ܬ݂ܺܝܒ݂ ܆ ܕ݁ܒ݂ܰܝܬ݁ܝ ܁
                    ܒ݁ܶܝܬ݂ ܨܠܽܘܬ݂ܳܐ ܢܶܬ݂ܩܪܶܐ ܠܟ݂ܽܠܗܽܘܢ ܥܰܡ̱ܡܶܐ̈ ܆ ܐܰܢ̱ܬ݁ܽܘܢ ܕ݁ܶܝܢ ܥܒ݂ܰܕ݁ܬ݁ܽܘܢܳܝܗ̱ܝ ܂
                    ܡܥܰܪܬ݂ܳܐ ܕ݁ܠܶܣܛܳܝܶܐ̈ ܀</p>
               </div>
               <div type="textpart" subtype="verse" n="18">
                  <p>ܘܰܫܡܰܥܘ ܪܰܒ݁ܰܝ̈ ܟ݁ܳܗܢܶܐ̈ ܘܣܳܦ݂ܪܶܐ̈ . ܘܒ݂ܳܥܶܝܢ ܗ̱ܘܰܘ
                    ܕ݁ܰܐܝܟ݁ܰܢܳܐ ܢܰܘܒ݁ܕ݂ܽܘܢܳܝܗ̱ܝ . ܕ݁ܳܚܠܺܝܢ ܗ̱ܘܰܘ ܓ݁ܶܝܪ ܡܶܢܶܗ . ܡܶܛܽܠ ܕ݁ܟ݂ܽܠܶܗ ܥܰܡܳܐ
                    ܬ݁ܰܡܺܝܗܺܝܢ ܗ̱ܘܰܘ ܒ݁ܝܽܘܠܦ݁ܳܢܶܗ ܀</p>
               </div>
               <div type="textpart" subtype="verse" n="19">
                  <p>ܘܟ݂ܰܕ݂ ܗܘܳܐ ܪܰܡܫܳܐ ܆ ܢܦ݂ܰܩܘ ܠܒ݂ܰܪ ܡܶܢ ܡܕ݂ܺܝܢ̱ܬ݁ܳܐ ܀</p>
               </div>
               <div type="textpart" subtype="verse" n="20">
                  <p>ܘܰܒ݂ܨܰܦ݂ܪܳܐ ܟ݁ܰܕ݂ ܥܳܒ݂ܪܺܝܢ ܆ ܚܙܰܘ ܬ݁ܺܬ݁ܳܐ ܗܳܝ ܟ݁ܰܕ݂
                    ܝܰܒ݁ܺܝܫܳܐ ܡܶܢ ܥܶܩܳܪܳܗ .</p>
               </div>
               <div type="textpart" subtype="verse" n="21">
                  <p>ܘܶܐܬ݁ܕ݁ܟ݂ܰܪ ܫܶܡܥܽܘܢ ܂ ܘܶܐܡܰܪ ܠܶܗ . ܪܰܒ݁ܺܝ ܆ ܗܳܐ ܬ݁ܺܬ݁ܳܐ ܗܳܝ
                    ܕ݁ܠܳܛܬ݁ ܂ ܝܶܒ݂ܫܰܬ݂ .</p>
               </div>
               <div type="textpart" subtype="verse" n="22">
                  <p>ܘܰܥܢܳܐ ܝܶܫܽܘܥ ܂ ܘܶܐܡܰܪ ܠܗܽܘܢ ܁ ܬ݁ܶܗܘܶܐ ܒ݁ܟ݂ܽܘܢ ܗܰܝܡܳܢܽܘܬ݂ܳܐ
                    ܕ݁ܰܐܠܳܗܳܐ .</p>
               </div>
               <div type="textpart" subtype="verse" n="23">
                  <p>ܐܰܡܺܝܢ ܓ݁ܶܝܪ ܐܳܡܰܪ ܐ̱ܢܳܐ ܠܟ݂ܽܘܢ ܆ ܕ݁ܡܰܢ ܕ݁ܢܺܐܡܰܪ ܠܛܽܘܪܳܐ
                    ܗܳܢܳܐ ܁ ܕ݁ܶܐܫܬ݁ܰܩ̱ܠ ܘܦ݂ܶܠ ܒ݁ܝܰܡܳܐ : ܘܠܳܐ ܢܶܬ݂ܦ݁ܰܠܰܓ݂ ܒ݁ܠܶܒ݁ܶܗ : ܐܶܠܳܐ ܢܗܰܝܡܶܢ
                    ܕ݁ܗܳܘܶܐ ܗܰܘ ܡܶܕ݁ܶܡ ܕ݁ܳܐܡܰܪ ܆ ܢܶܗܘܶܐ ܠܶܗ ܡܶܕ݁ܶܡ ܕ݁ܳܐܡܰܪ ܀</p>
               </div>
               <div type="textpart" subtype="verse" n="24">
                  <p>ܡܶܛܽܠ ܗܳܢܳܐ ܐܳܡܰܪ ܐ̱ܢܳܐ ܠܟ݂ܽܘܢ . ܕ݁ܟ݂ܽܠ ܡܶܕ݁ܶܡ ܕ݁ܰܡܨܰܠܶܝܢ
                    ܐܢ̱ܬ݁ܽܘܢ ܁ ܘܫܳܐܠܺܝܢ ܐܢ̱ܬ݁ܽܘܢ ܆ ܗܰܝܡܶܢܘ ܕ݁ܢܳܣܒ݁ܺܝܢ ܐܢ̱ܬ݁ܽܘܢ ܂ ܘܢܶܗܘܶܐ ܠܟ݂ܽܘܢ
                    ܀</p>
               </div>
               <div type="textpart" subtype="verse" n="25">
                  <p>ܘܡܳܐ ܕ݁ܩܳܝܡܺܝܢ ܐܢ̱ܬ݁ܽܘܢ ܠܰܡܨܰܠܳܝܽܘ ܆ ܫܒ݂ܽܘܩܘ ܡܶܕ݁ܶܡ ܕ݁ܺܐܝܬ݂
                    ܠܟ݂ܽܘܢ ܥܰܠ ܐ̱ܢܳܫ . ܕ݁ܳܐܦ݂ ܐܰܒ݂ܽܘܟ݂ܽܘܢ ܕ݁ܒ݂ܰܫܡܰܝܳܐ ܂ ܢܶܫܒ݁ܽܘܩ ܠܟ݂ܽܘܢ
                    ܣܰܟ݂ܠܘܳܬ݂ܟ݂ܽܘܢ̈ .</p>
               </div>
               <div type="textpart" subtype="verse" n="26">
                  <p>ܐܶܢ ܕ݁ܶܝܢ ܐܰܢ̱ܬ݁ܽܘܢ ܠܳܐ ܫܳܒ݂ܩܺܝܢ ܐܢ̱ܬ݁ܽܘܢ ܆ ܐܳܦ݂ܠܳܐ
                    ܐܰܒ݂ܽܘܟ݂ܽܘܢ ܕ݁ܒ݂ܰܫܡܰܝܳܐ ܂ ܢܶܫܒ݁ܽܘܩ ܠܟ݂ܽܘܢ ܣܰܟ݂ܠܘܳܬ݂ܟ݂ܽܘܢ̈ ܀</p>
               </div>
               <div type="textpart" subtype="verse" n="27">
                  <p>ܘܶܐܬ݂ܰܘ ܬ݁ܽܘܒ݂ ܠܽܐܘܪܺܫܠܶܡ . ܘܟ݂ܰܕ݂ ܡܗܰܠܶܟ݂ ܗ̱ܘܳܐ ܒ݁ܗܰܝܟ݁ܠܳܐ
                    ܆ ܐܶܬ݂ܰܘ ܠܘܳܬ݂ܶܗ ܪܰܒ݁ܰܝ̈ ܟ݁ܳܗܢܶܐ̈ ܘܣܳܦ݂ܪܶܐ̈ ܘܩܰܫܺܝܫܶܐ̈ ܂</p>
               </div>
               <div type="textpart" subtype="verse" n="28">
                  <p>ܘܳܐܡܪܺܝܢ ܠܶܗ . ܒ݁ܰܐܝܢܳܐ ܫܽܘܠܛܳܢܳܐ ܗܳܠܶܝܢ ܥܳܒ݂ܶܕ݂ ܐܰܢ̱ܬ݁ .
                    ܘܡܰܢܽܘ ܝܰܗ̱ܒ݂ ܠܳܟ݂ ܫܽܘܠܛܳܢܳܐ ܗܳܢܳܐ ܕ݁ܗܳܠܶܝܢ ܬ݁ܶܥܒ݁ܶܕ݂ .</p>
               </div>
               <div type="textpart" subtype="verse" n="29">
                  <p>ܗܽܘ ܕ݁ܶܝܢ ܝܶܫܽܘܥ ܂ ܐܶܡܰܪ ܠܗܽܘܢ . ܐܶܫܰܐܶܠܟ݂ܽܘܢ ܐܳܦ݂ ܐܶܢܳܐ
                    ܡܶܠܬ݂ܳܐ ܚܕ݂ܳܐ ܁ ܕ݁ܬ݂ܺܐܡܪܽܘܢ ܠܺܝ ܆ ܘܶܐܢܳܐ ܐܳܡܰܪ ܐ̱ܢܳܐ ܠܟ݂ܽܘܢ ܁ ܒ݁ܰܐܝܢܳܐ ܫܽܘܠܛܳܢܳܐ
                    ܗܳܠܶܝܢ ܥܳܒ݂ܶܕ݂ ܐ̱ܢܳܐ .</p>
               </div>
               <div type="textpart" subtype="verse" n="30">
                  <p>ܡܰܥܡܽܘܕ݂ܺܝܬ݂ܶܗ ܕ݁ܝܽܘܚܰܢܳܢ ܡܶܢ ܐܰܝܡܶܟ݁ܳܐ ܗ̱ܝ . ܡܶܢ ܫܡܰܝܳܐ ܂
                    ܐܰܘ ܡܶܢ ܒ݁ܢܰܝ̈ ܐ̱ܢܳܫܳܐ̈ . ܐܶܡܰܪܘ ܠܺܝ .</p>
               </div>
               <div type="textpart" subtype="verse" n="31">
                  <p>ܘܶܐܬ݂ܚܰܫܰܒ݂ܘ ܒ݁ܢܰܦ݂ܫܗܽܘܢ ܂ ܘܶܐܡܰܪܘ . ܕ݁ܶܐܢ ܢܺܐܡܰܪ ܠܶܗ ܕ݁ܡܶܢ
                    ܫܡܰܝܳܐ ܆ ܐܳܡܰܪ ܠܰܢ . ܘܰܠܡܳܢܳܐ ܠܳܐ ܗܰܝܡܶܢܬ݁ܽܘܢܳܝܗ̱ܝ .</p>
               </div>
               <div type="textpart" subtype="verse" n="32">
                  <p>ܘܰܕ݂ܢܺܐܡܰܪ ܡܶܢ ܒ݁ܢܰܝ̈ ܐ̱ܢܳܫܳܐ̈ ܆ ܕ݁ܶܚܠܬ݂ܳܐ ܗ̱ܝ ܡܶܢ ܥܰܡܳܐ .
                    ܟ݁ܽܠܗܽܘܢ ܓ݁ܶܝܪ ܐܰܚܺܝܕ݂ܺܝܢ ܗܘܰܘ ܠܶܗ ܠܝܽܘܚܰܢܳܢ ܆ ܕ݁ܫܰܪܺܝܪܳܐܝܺܬ݂ ܢܒ݂ܺܝܳܐ ܗ̱ܘ .</p>
               </div>
               <div type="textpart" subtype="verse" n="33">
                  <p>ܘܰܥܢܰܘ ܂ ܘܳܐܡܪܺܝܢ ܠܶܗ ܠܝܶܫܽܘܥ . ܠܳܐ ܝܳܕ݂ܥܺܝܢܰܢ . ܐܳܡܰܪ ܠܗܽܘܢ
                    . ܐܳܦ݂ ܠܳܐ ܐܶܢܳܐ ܐܳܡܰܪ ܐ̱ܢܳܐ ܠܟ݂ܽܘܢ ܁ ܒ݁ܰܐܝܢܳܐ ܫܽܘܠܛܳܢܳܐ ܗܳܠܶܝܢ ܥܳܒ݂ܶܕ݂ ܐ̱ܢܳܐ
                    ܀</p>
               </div>
            </div>
            <div type="textpart" subtype="chapter" n="12">
               <div type="textpart" subtype="verse" n="1">
                  <p>ܘܫܰܪܺܝ ܕ݁ܰܢܡܰܠܶܠ ܥܰܡܗܽܘܢ ܒ݁ܡܰܬ݂ܠܶܐ̈ . ܓ݁ܰܒ݂ܪܳܐ ܚܰܕ݂ ܢܨܰܒ݂
                    ܟ݁ܰܪܡܳܐ . ܘܰܐܚܕ݁ܪܶܗ ܣܝܳܓ݂ܳܐ . ܘܰܚܦ݂ܰܪ ܒ݁ܶܗ ܡܰܥܨܰܪܬ݁ܳܐ . ܘܰܒ݂ܢܳܐ ܒ݁ܶܗ ܡܰܓ݂ܕ݁ܠܳܐ .
                    ܘܰܐܘܚܕ݂ܶܗ ܠܦ݂ܰܠܳܚܶܐ̈ ܂ ܘܰܚܙܰܩ .</p>
               </div>
               <div type="textpart" subtype="verse" n="2">
                  <p>ܘܫܰܕ݁ܰܪ ܠܘܳܬ݂ ܦ݁ܰܠܳܚܶܐ̈ ܥܰܒ݂ܕ݁ܶܗ ܒ݁ܙܰܒ݂ܢܳܐ ܇ ܕ݁ܡܶܢ ܦ݁ܺܐܪܶܐ̈
                    ܕ݁ܟ݂ܰܪܡܳܐ ܢܶܣܰܒ݂ .</p>
               </div>
               <div type="textpart" subtype="verse" n="3">
                  <p>ܗܶܢܽܘܢ ܕ݁ܶܝܢ ܡܚܰܐܘܽܗ̱ܝ ܁ ܘܫܰܕ݁ܪܽܘܗ̱ܝ ܟ݁ܰܕ݂ ܣܦ݂ܺܝܩ .</p>
               </div>
               <div type="textpart" subtype="verse" n="4">
                  <p>ܘܫܰܕ݁ܰܪ ܬ݁ܽܘܒ݂ ܠܘܳܬ݂ܗܽܘܢ ܥܰܒ݂ܕ݁ܳܐ ܐ̱ܚܪܺܢܳܐ . ܘܳܐܦ݂ ܠܗܰܘ
                    ܪܰܓ݂ܡܽܘܗ̱ܝ ܁ ܘܨܰܠܦ݂ܽܘܗ̱ܝ ܂ ܘܫܰܕ݁ܪܽܘܗ̱ܝ ܒ݁ܨܰܥܪܳܐ .</p>
               </div>
               <div type="textpart" subtype="verse" n="5">
                  <p>ܘܫܰܕ݁ܰܪ ܬ݁ܽܘܒ݂ ܐ̱ܚܪܺܢܳܐ . ܐܳܦ݂ ܠܗܰܘ ܩܰܛܠܽܘܗ̱ܝ . ܘܰܠܣܰܓ݁ܺܝܶܐܐ̈
                    ܥܰܒ݂ܕ݁ܶܐ̈ ܐ̱ܚܪܳܢܶܐ̈ ܫܰܕ݁ܰܪ . ܘܡܶܢܗܽܘܢ ܂ ܡܚܰܘ . ܡܶܢܗܽܘܢ ܕ݁ܶܝܢ ܂ ܩܰܛܶܠܘ .</p>
               </div>
               <div type="textpart" subtype="verse" n="6">
                  <p>ܚܰܪܬ݂ܳܐ ܕ݁ܶܝܢ ܁ ܚܰܕ݂ ܒ݁ܪܳܐ ܚܰܒ݁ܺܝܒ݂ܳܐ ܐܺܝܬ݂ ܗ̱ܘܳܐ ܠܶܗ ܆
                    ܘܫܰܕ݁ܪܶܗ ܠܘܳܬ݂ܗܽܘܢ ܐ̱ܚܪܳܝܰܬ݂ ܂ ܐܶܡܰܪ ܓ݁ܶܝܪ . ܟ݁ܒ݂ܰܪ ܢܶܒ݂ܗܬ݂ܽܘܢ ܡܶܢ ܒ݁ܶܪܝ .</p>
               </div>
               <div type="textpart" subtype="verse" n="7">
                  <p>ܗܳܢܽܘܢ ܕ݁ܶܝܢ ܦ݁ܰܠܳܚܶܐ̈ ܂ ܐܶܡܰܪܘ ܒ݁ܢܰܦ݂ܫܗܽܘܢ . ܗܳܢܰܘ ܝܳܪܬ݁ܳܐ ܁
                    ܬ݁ܰܘ ܢܶܩܛܠܺܝܘܗ̱ܝ ܆ ܘܬ݂ܶܗܘܶܐ ܕ݁ܺܝܠܰܢ ܝܳܪܬ݁ܽܘܬ݂ܳܐ .</p>
               </div>
               <div type="textpart" subtype="verse" n="8">
                  <p>ܘܰܢܣܰܒ݂ܘ ܩܰܛܠܽܘܗ̱ܝ ܂ ܘܰܐܦ݁ܩܽܘܗ̱ܝ ܠܒ݂ܰܪ ܡܶܢ ܟ݁ܰܪܡܳܐ .</p>
               </div>
               <div type="textpart" subtype="verse" n="9">
                  <p>ܡܳܢܳܐ ܗܳܟ݂ܺܝܠ ܢܶܥܒ݁ܶܕ݂ ܡܳܪܶܐ ܟ݁ܰܪܡܳܐ . ܢܺܐܬ݂ܶܐ ܢܰܘܒ݁ܶܕ݂
                    ܠܗܳܢܽܘܢ ܦ݁ܰܠܳܚܶܐ̈ ܆ ܘܢܶܬ݁ܠܺܝܘܗ̱ܝ ܟ݁ܰܪܡܳܐ ܠܰܐ̱ܚܪܳܢܶܐ̈ .</p>
               </div>
               <div type="textpart" subtype="verse" n="10">
                  <p>ܘܳܐܦ݂ܠܳܐ ܟ݁ܬ݂ܳܒ݂ܳܐ ܗܳܢܳܐ ܩܪܰܝܬ݁ܽܘܢ : ܕ݁ܟ݂ܺܐܦ݂ܳܐ ܕ݁ܰܐܣܠܺܝܘ
                    ܒ݁ܰܢܳܝܶܐ̈ : ܗܺܝ ܗܘܳܬ݂ ܠܪܺܫܳܐ ܕ݁ܙܳܘܺܝܬ݂ܳܐ .</p>
               </div>
               <div type="textpart" subtype="verse" n="11">
                  <p>ܡܶܢ ܠܘܳܬ݂ ܡܳܪܝܳܐ ܗܘܳܬ݂ ܗܳܕ݂ܶܐ ܂ ܘܺܐܝܬ݂ܶܝܗ ܬ݁ܶܕ݂ܡܽܘܪܬ݁ܳܐ
                    ܒ݁ܥܰܝܢܰܝܢ̈ ܀</p>
               </div>
               <div type="textpart" subtype="verse" n="12">
                  <p>ܘܒ݂ܳܥܶܝܢ ܗ̱ܘܰܘ ܠܡܶܐܚܕ݁ܶܗ ܂ ܘܰܕ݂ܚܶܠܘ ܡܶܢ ܥܰܡܳܐ . ܝܺܕ݂ܰܥܘ
                    ܓ݁ܶܝܪ ܕ݁ܰܥܠܰܝܗܽܘܢ ܐܶܡܰܪ ܡܰܬ݂ܠܳܐ ܗܳܢܳܐ . ܘܫܰܒ݂ܩܽܘܗ̱ܝ ܂ ܘܶܐܙܰܠܘ ܀.܀.܀܀</p>
               </div>
               <milestone unit="SyrChapter" n="11"/>
               <div type="textpart" subtype="verse" n="13">
                  <p>ܘܫܰܕ݁ܰܪܘ ܠܘܳܬ݂ܶܗ ܐ̱ܢܳܫܳܐ̈ ܡܶܢ ܣܳܦ݂ܪܶܐ̈ ܁ ܘܡܶܢ ܕ݁ܒ݂ܶܝܬ݂
                    ܗܶܪܳܘܕ݂ܶܣ ܂ ܕ݁ܰܢܨܽܘܕ݂ܽܘܢܳܝܗ̱ܝ ܒ݁ܡܶܠܬ݂ܳܐ .</p>
               </div>
               <div type="textpart" subtype="verse" n="14">
                  <p>ܗܶܢܽܘܢ ܕ݁ܶܝܢ ܐܶܬ݂ܰܘ ܂ ܘܫܰܐܠܽܘܗ̱ܝ . ܡܰܠܦ݂ܳܢܳܐ ܆ ܝܳܕ݂ܥܺܝܢ
                    ܚ̱ܢܰܢ ܕ݁ܫܰܪܺܝܪ ܐܰܢ̱ܬ݁ . ܘܠܳܐ ܫܩܺܝܠ ܐܰܢ̱ܬ݁ ܨܶܦ݂ܬ݂ܳܐ ܠܐ̱ܢܳܫ . ܠܳܐ ܓ݁ܶܝܪ ܚܳܐܰܪ
                    ܐܰܢ̱ܬ݁ ܒ݁ܦ݁ܰܪܨܽܘܦ݁ܶܐ̈ ܕ݁ܰܒ݂ܢܰܝ̈ ܐ̱ܢܳܫܳܐ̈ . ܐܶܠܳܐ ܒ݁ܰܫܪܳܪܳܐ ܂ ܐܽܘܪܚܳܐ ܕ݁ܰܐܠܳܗܳܐ
                    ܡܰܠܶܦ݂ ܐܰܢ̱ܬ݁ . ܫܰܠܺܝܛ ܠܡܶܬ݁ܰܠ ܟ݁ܣܶܦ݂ ܪܺܫܳܐ ܠܩܶܣܰܪ ܂ ܐܰܘ ܠܳܐ . ܢܶܬ݁ܶܠ ܂ ܐܰܘ ܠܳܐ
                    ܢܶܬ݁ܶܠ .</p>
               </div>
               <div type="textpart" subtype="verse" n="15">
                  <p>ܗܽܘ ܕ݁ܶܝܢ ܝܺܕ݂ܰܥ ܢܶܟ݂ܠܗܽܘܢ ܂ ܘܶܐܡܰܪ ܠܗܽܘܢ ܁ ܡܳܢܳܐ ܡܢܰܣܶܝܢ
                    ܐܢ̱ܬ݁ܽܘܢ ܠܺܝ . ܐܰܝܬ݁ܰܘ ܠܺܝ ܕ݁ܺܝܢܳܪܳܐ ܐܶܚܙܶܐ .</p>
               </div>
               <div type="textpart" subtype="verse" n="16">
                  <p>ܘܰܐܝܬ݁ܺܝܘ ܠܶܗ . ܐܳܡܰܪ ܠܗܽܘܢ . ܕ݁ܡܰܢܽܘ ܨܰܠܡܳܐ ܗܳܢܳܐ
                    ܘܰܟ݂ܬ݂ܳܒ݂ܳܐ . ܗܶܢܽܘܢ ܕ݁ܶܝܢ ܐܶܡܰܪܘ ܂ ܕ݁ܩܶܣܰܪ .</p>
               </div>
               <div type="textpart" subtype="verse" n="17">
                  <p>ܐܳܡܰܪ ܠܗܽܘܢ ܝܶܫܽܘܥ . ܕ݁ܩܶܣܰܪ ܗܰܒ݂ܘ ܠܩܶܣܰܪ ܆ ܘܕ݂ܰܐܠܳܗܳܐ ܂
                    ܠܰܐܠܳܗܳܐ . ܘܰܬ݂ܡܰܗܘ ܗ̱ܘܰܘ ܒ݁ܶܗ ܀</p>
               </div>
               <div type="textpart" subtype="verse" n="18">
                  <p>ܘܶܐܬ݂ܰܘ ܙܰܕ݁ܽܘܩܳܝܶܐ̈ ܠܘܳܬ݂ܶܗ ܇ ܗܳܢܽܘܢ ܕ݁ܳܐܡܪܺܝܢ ܕ݁ܰܩܝܳܡܬ݁ܳܐ
                    ܠܰܝܬ݁ . ܘܰܡܫܰܐܠܺܝܢ ܗ̱ܘܰܘ ܠܶܗ ܘܳܐܡܪܺܝܢ .</p>
               </div>
               <div type="textpart" subtype="verse" n="19">
                  <p>ܡܰܠܦ݂ܳܢܳܐ ܂ ܡܽܘܫܶܐ ܟ݁ܬ݂ܰܒ݂ ܠܰܢ ܆ ܕ݁ܶܐܢ ܡܳܐܶܬ݂ ܐܰܚܽܘܗ̱ܝ
                    ܕ݁ܐ̱ܢܳܫ : ܘܫܳܒ݂ܶܩ ܐܰܢ̱ܬ݁ܬ݂ܳܐ ܁ ܘܰܒ݂ܢܰܝܳܐ̈ ܠܳܐ ܫܳܒ݂ܶܩ ܆ ܢܶܣܰܒ݂ ܐܰܚܽܘܗ̱ܝ
                    ܐܰܢ̱ܬ݁ܬ݂ܶܗ ܂ ܘܰܢܩܺܝܡ ܙܰܪܥܳܐ ܠܰܐܚܽܘܗ̱ܝ .</p>
               </div>
               <div type="textpart" subtype="verse" n="20">
                  <p>ܫܰܒ݂ܥܳܐ ܐܰܚܺܝܢ̈ ܐܺܝܬ݂ ܗ̱ܘܰܘ . ܩܰܕ݂ܡܳܝܳܐ ܢܣܰܒ݂ ܐܰܢ̱ܬ݁ܬ݂ܳܐ ܂
                    ܘܡܺܝܬ݂ . ܘܠܳܐ ܫܒ݂ܰܩ ܙܰܪܥܳܐ .</p>
               </div>
               <div type="textpart" subtype="verse" n="21">
                  <p>ܘܕ݂ܰܬ݂ܪܶܝܢ̈ ܢܰܣܒ݁ܳܗ ܘܡܺܝܬ݂ ܆ ܟ݁ܰܕ݂ ܐܳܦ݂ ܠܳܐ ܗܽܘ ܫܒ݂ܰܩ ܙܰܪܥܳܐ
                    . ܘܕ݂ܰܬ݂ܠܳܬ݂ܳܐ ܗܳܟ݂ܘܳܬ݂ .</p>
               </div>
               <div type="textpart" subtype="verse" n="22">
                  <p>ܘܫܰܒ݂ܥܳܬ݂ܰܝܗܽܘܢ̈ ܢܰܣܒ݁ܽܘܗ ܆ ܘܠܳܐ ܫܒ݂ܰܩܘ ܙܰܪܥܳܐ . ܐ̱ܚܪܳܝܰܬ݂
                    ܟ݁ܽܠܗܽܘܢ ܡܺܝܬ݂ܰܬ݂ ܐܳܦ݂ ܗܺܝ ܐܰܢ̱ܬ݁ܬ݂ܳܐ .</p>
               </div>
               <div type="textpart" subtype="verse" n="23">
                  <p>ܒ݁ܰܩܝܳܡܬ݁ܳܐ ܗܳܟ݂ܺܝܠ ܂ ܕ݁ܰܐܝܢܳܐ ܡܶܢܗܽܘܢ ܬ݁ܶܗܘܶܐ ܐܰܢ̱ܬ݁ܬ݂ܳܐ .
                    ܫܰܒ݂ܥܳܬ݂ܰܝܗܽܘܢ̈ ܓ݁ܶܝܪ ܢܰܣܒ݁ܽܘܗ .</p>
               </div>
               <div type="textpart" subtype="verse" n="24">
                  <p>ܐܳܡܰܪ ܠܗܽܘܢ ܝܶܫܽܘܥ . ܠܳܐ ܗ̱ܘܳܐ ܡܶܛܽܠ ܗܳܕ݂ܶܐ ܛܥܶܝܢ ܐܢ̱ܬ݁ܽܘܢ ܆
                    ܕ݁ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ ܟ݁ܬ݂ܳܒ݂ܶܐ̈ ܆ ܘܠܳܐ ܚܰܝܠܶܗ ܕ݁ܰܐܠܳܗܳܐ ܆</p>
               </div>
               <div type="textpart" subtype="verse" n="25">
                  <p>ܡܳܐ ܓ݁ܶܝܪ ܕ݁ܩܳܡܘ ܡܶܢ ܡܺܝܬ݂ܶܐ̈ . ܠܳܐ ܢܳܣܒ݁ܺܝܢ ܢܶܫܶܐ̈ . ܐܳܦ݂
                    ܠܳܐ ܢܶܫܶܐ̈ ܗܳܘܝܳܢ̈ ܠܓ݂ܰܒ݂ܪܶܐ̈ . ܐܶܠܳܐ ܐܺܝܬ݂ܰܝܗܽܘܢ ܂ ܐܰܝܟ݂ ܡܰܠܰܐܟ݂ܶܐ̈ ܕ݁ܒ݂ܰܫܡܰܝܳܐ
                    .</p>
               </div>
               <div type="textpart" subtype="verse" n="26">
                  <p>ܥܰܠ ܡܺܝܬ݂ܶܐ̈ ܕ݁ܶܝܢ ܕ݁ܩܳܝܡܺܝܢ : ܠܳܐ ܩܪܰܝܬ݁ܽܘܢ ܁ ܒ݁ܰܟ݂ܬ݂ܳܒ݂ܳܐ
                    ܕ݁ܡܽܘܫܶܐ : ܐܰܝܟ݁ܰܢܳܐ ܡܶܢ ܣܰܢܝܳܐ ܐܶܡܰܪ ܠܶܗ ܐܰܠܳܗܳܐ : ܐܶܢܳܐ ܐ̱ܢܳܐ ܐܰܠܳܗܶܗ
                    ܕ݁ܰܐܒ݂ܪܳܗܳܡ ܁ ܘܰܐܠܳܗܶܗ ܕ݁ܺܐܝܣܚܳܩ ܁ ܘܰܐܠܳܗܶܗ ܕ݁ܝܰܥܩܽܘܒ݂ ܆</p>
               </div>
               <div type="textpart" subtype="verse" n="27">
                  <p>ܘܠܳܐ ܗܘܳܐ ܐܰܠܳܗܳܐ ܕ݁ܡܺܝܬ݂ܶܐ̈ ܁ ܐܶܠܳܐ ܕ݁ܚܰܝܶܐ̈ . ܐܰܢ̱ܬ݁ܽܘܢ
                    ܗܳܟ݂ܺܝܠ ܂ ܣܰܓ݁ܺܝ ܛܳܥܶܝܢ ܐܢ̱ܬ݁ܽܘܢ ܀܀</p>
               </div>
               <div type="textpart" subtype="verse" n="28">
                  <p>ܘܰܩܪܶܒ݂ ܚܰܕ݂ ܡܶܢ ܣܳܦ݂ܪܶܐ̈ ܆ ܘܰܫܡܰܥ ܐܶܢܽܘܢ ܕ݁ܕ݂ܳܪܫܺܝܢ .
                    ܘܰܚܙܳܐ ܕ݁ܫܰܦ݁ܺܝܪ ܐܰܬ݂ܺܝܒ݂ ܠܗܽܘܢ ܦ݁ܶܬ݂ܓ݂ܳܡܳܐ . ܘܫܰܐܠܶܗ . ܐܰܝܢܰܘ ܦ݁ܽܘܩܕ݁ܳܢܳܐ
                    ܩܰܕ݂ܡܳܝܳܐ ܕ݁ܟ݂ܽܠܗܽܘܢ .</p>
               </div>
               <div type="textpart" subtype="verse" n="29">
                  <p>ܐܳܡܰܪ ܠܶܗ ܝܶܫܽܘܥ . ܩܰܕ݂ܡܳܝ ܡܶܢ ܟ݁ܽܠܗܽܘܢ ܦ݁ܽܘܩܕ݁ܳܢܶܐ̈ ܆ ܫܡܰܥ
                    ܐܺܝܣܪܳܝܶܠ ܅ ܡܳܪܝܳܐ ܐܰܠܳܗܰܢ ܁ ܡܳܪܝܳܐ ܚܰܕ݂ ܗ̱ܽܘ .</p>
               </div>
               <div type="textpart" subtype="verse" n="30">
                  <p>ܘܰܕ݂ܬ݂ܶܪܚܰܡ ܠܡܳܪܝܳܐ ܐܰܠܳܗܳܟ݂ ܂ ܡܶܢ ܟ݁ܽܠܶܗ ܠܶܒ݁ܳܟ݂ . ܘܡܶܢ
                    ܟ݁ܽܠܳܗ ܢܰܦ݂ܫܳܟ݂ . ܘܡܶܢ ܟ݁ܽܠܶܗ ܪܶܥܝܳܢܳܟ݂ . ܘܡܶܢ ܟ݁ܽܠܶܗ ܚܰܝܠܳܟ݂ . ܗܳܢܰܘ
                    ܦ݁ܽܘܩܕ݁ܳܢܳܐ ܩܰܕ݂ܡܳܝܳܐ ܆</p>
               </div>
               <div type="textpart" subtype="verse" n="31">
                  <p>ܘܕ݂ܰܬ݂ܪܶܝܢ̈ ܕ݁ܕ݂ܳܡܶܐ ܠܶܗ . ܕ݁ܬ݂ܰܚܶܒ݂ ܠܩܰܪܺܝܒ݂ܳܟ݂ ܂ ܐܰܝܟ݂
                    ܢܰܦ݂ܫܳܟ݂ . ܦ݁ܽܘܩܕ݁ܳܢܳܐ ܐ̱ܚܪܺܢܳܐ ܁ ܕ݁ܪܰܒ݁ ܡܶܢ ܗܳܠܶܝܢ ܠܰܝܬ݁ ܀</p>
               </div>
               <div type="textpart" subtype="verse" n="32">
                  <p>ܐܳܡܰܪ ܠܶܗ ܗܰܘ ܣܳܦ݂ܪܳܐ . ܫܰܦ݁ܺܝܪ ܪܰܒ݁ܺܝ ܅ ܒ݁ܰܫܪܳܪܳܐ ܐܶܡܰܪܬ݁ .
                    ܕ݁ܚܰܕ݂ ܗ̱ܽܘ ܆ ܘܠܰܝܬ݁ ܐ̱ܚܪܺܝܢ ܠܒ݂ܰܪ ܡܶܢܶܗ .</p>
               </div>
               <div type="textpart" subtype="verse" n="33">
                  <p>ܘܰܕ݂ܢܶܪܚܡܺܝܘܗ̱ܝ ܐ̱ܢܳܫ ܡܶܢ ܟ݁ܽܠܶܗ ܠܶܒ݁ܳܐ ܂ ܘܡܶܢ ܟ݁ܽܠܶܗ
                    ܪܶܥܝܳܢܳܐ . ܘܡܶܢ ܟ݁ܽܠܳܗ ܢܰܦ݂ܫܳܐ ܁ ܘܡܶܢ ܟ݁ܽܠܶܗ ܚܰܝܠܳܐ . ܘܰܕ݂ܢܶܪܚܰܡ ܩܰܪܺܝܒ݂ܶܗ ܐܰܝܟ݂
                    ܢܰܦ݂ܫܶܗ ܆ ܝܰܬ݁ܺܝܪܳܐ ܗ̱ܝ ܡܶܢ ܟ݁ܽܠܗܽܘܢ ܝܰܩܕ݁ܶܐ̈ ܘܕ݂ܶܒ݂ܚܶܐ̈ .</p>
               </div>
               <div type="textpart" subtype="verse" n="34">
                  <p>ܝܶܫܽܘܥ ܕ݁ܶܝܢ ܁ ܚܙܳܝܗ̱ܝ ܕ݁ܚܰܟ݁ܺܝܡܳܐܝܺܬ݂ ܡܦ݂ܰܢܶܐ ܦ݁ܶܬ݂ܓ݂ܳܡܳܐ ܆
                    ܥܢܳܐ ܂ ܘܶܐܡܰܪ ܠܶܗ . ܠܳܐ ܗ̱ܘܰܝܬ݁ ܪܰܚܺܝܩ ܡܶܢ ܡܰܠܟ݁ܽܘܬ݂ܳܐ ܕ݁ܰܐܠܳܗܳܐ ܀ ܘܠܳܐ ܐ̱ܢܳܫ
                    ܬ݁ܽܘܒ݂ ܐܰܡܪܰܚ ܕ݁ܰܢܫܰܐܠܺܝܘܗ̱ܝ ܀</p>
               </div>
               <div type="textpart" subtype="verse" n="35">
                  <p>ܘܰܥܢܳܐ ܝܶܫܽܘܥ ܂ ܘܶܐܡܰܪ ܟ݁ܰܕ݂ ܡܰܠܶܦ݂ ܒ݁ܗܰܝܟ݁ܠܳܐ . ܐܰܝܟ݁ܰܢܳܐ
                    ܐܳܡܪܺܝܢ ܣܳܦ݂ܪܶܐ̈ ܇ ܕ݁ܰܡܫܺܝܚܳܐ ܒ݁ܪܶܗ ܗ̱ܽܘ ܕ݁ܕ݂ܰܘܺܝܕ݂ .</p>
               </div>
               <div type="textpart" subtype="verse" n="36">
                  <p>ܗܽܘ ܓ݁ܶܝܪ ܕ݁ܰܘܺܝܕ݂ ܐܶܡܰܪ ܒ݁ܪܽܘܚܳܐ ܕ݁ܩܽܘܕ݂ܫܳܐ ܆ ܕ݁ܶܐܡܰܪ
                    ܡܳܪܝܳܐ ܠܡܳܪܝ ܆ ܬ݁ܶܒ݂ ܠܳܟ݂ ܡܶܢ ܝܰܡܺܝܢܝ ܂ ܥܕ݂ܰܡܳܐ ܕ݁ܶܐܣܺܝܡ ܒ݁ܥܶܠܕ݁ܒ݂ܳܒ݂ܰܝܟ݁̈
                    ܟ݁ܽܘܒ݂ܫܳܐ ܬ݁ܚܶܝܬ݂ ܪܶܓ݂ܠܰܝܟ݁̈ .</p>
               </div>
               <div type="textpart" subtype="verse" n="37">
                  <p>ܗܽܘ ܗܳܟ݂ܺܝܠ ܕ݁ܰܘܺܝܕ݂ ܩܳܪܶܐ ܠܶܗ ܡܳܪܝ ܆ ܘܰܐܝܟ݁ܰܢܳܐ ܒ݁ܪܶܗ
                    ܐܺܝܬ݂ܰܘܗ̱ܝ . ܘܟ݂ܽܠܶܗ ܟ݁ܶܢܫܳܐ ܫܳܡܰܥ ܗ̱ܘܳܐ ܠܶܗ ܒ݁ܰܣܺܝܡܳܐܝܺܬ݂ ܀</p>
               </div>
               <div type="textpart" subtype="verse" n="38">
                  <p>ܘܰܒ݂ܝܽܘܠܦ݁ܳܢܶܗ ܐܳܡܰܪ ܗ̱ܘܳܐ ܠܗܽܘܢ . ܐܶܙܕ݁ܰܗ̱ܪܘ ܡܶܢ ܣܳܦ݂ܪܶܐ̈ ܁
                    ܕ݁ܨܳܒ݂ܶܝܢ ܕ݁ܒ݂ܶܐܣܛܠܶܐ̈ ܢܗܰܠܟ݂ܽܘܢ ܇ ܘܪܳܚܡܺܝܢ ܫܠܳܡܳܐ ܒ݁ܫܽܘܩܶܐ̈ ܇</p>
               </div>
               <div type="textpart" subtype="verse" n="39">
                  <p>ܘܪܺܝܫ ܡܰܘܬ݁ܒ݂ܶܐ̈ ܒ݁ܰܟ݂ܢܽܘܫܳܬ݂ܳܐ̈ ܇ ܘܪܺܝܫ ܣܡܳܟ݂ܶܐ̈
                    ܒ݁ܰܚܫܳܡܝܳܬ݂ܳܐ̈ .</p>
               </div>
               <div type="textpart" subtype="verse" n="40">
                  <p>ܗܳܢܽܘܢ ܕ݁ܳܐܟ݂ܠܺܝܢ ܒ݁ܳܬ݁ܶܐ ܕ݁ܰܐܪܡܠܳܬ݂ܳܐ̈ ܆ ܒ݁ܥܶܠܬ݂ܳܐ
                    ܕ݁ܡܰܘܪܟ݂ܺܝܢ ܨܠܰܘܳܬ݂ܗܽܘܢ̈ . ܗܶܢܽܘܢ ܢܩܰܒ݁ܠܽܘܢ ܕ݁ܺܝܢܳܐ ܝܰܬ݁ܺܝܪܳܐ ܀</p>
               </div>
               <div type="textpart" subtype="verse" n="41">
                  <p>ܘܟ݂ܰܕ݂ ܝܺܬ݂ܶܒ݂ ܝܶܫܽܘܥ ܠܽܘܩܒ݂ܰܠ ܒ݁ܶܝܬ݂ ܓ݁ܰܙܳܐ ܆ ܚܳܐܰܪ ܗ̱ܘܳܐ
                    ܐܰܝܟ݁ܰܢܳܐ ܟ݁ܶܢܫܶܐ̈ ܪܳܡܶܝܢ ܥܽܘܪܦ݂ܳܢܳܐ ܒ݁ܶܝܬ݂ ܓ݁ܰܙܳܐ . ܘܣܰܓ݁ܺܝܶܐܐ̈ ܥܰܬ݁ܺܝܪܶܐ̈
                    ܪܳܡܶܝܢ ܗ̱ܘܰܘ ܣܰܓ݁ܺܝ .</p>
               </div>
               <div type="textpart" subtype="verse" n="42">
                  <p>ܘܶܐܬ݂ܳܬ݂ ܐܰܪܡܰܠܬ݁ܳܐ ܚܕ݂ܳܐ ܡܶܣܟ݁ܺܢܬ݁ܳܐ ܆ ܐܰܪܡܝܰܬ݂ ܬ݁ܪܶܝܢ̈
                    ܡܢܺܝܢ̈ . ܕ݁ܺܐܝܬ݂ܰܝܗܽܘܢ ܫܳܡܽܘܢܶܐ̈ .</p>
               </div>
               <div type="textpart" subtype="verse" n="43">
                  <p>ܘܰܩܪܳܐ ܝܶܫܽܘܥ ܠܬ݂ܰܠܡܺܝܕ݂ܰܘܗ̱ܝ̈ ܂ ܘܶܐܡܰܪ ܠܗܽܘܢ ܁ ܐܰܡܺܝܢ ܐܳܡܰܪ
                    ܐ̱ܢܳܐ ܠܟ݂ܽܘܢ ܆ ܕ݁ܗܳܕ݂ܶܐ ܐܰܪܡܰܠܬ݁ܳܐ ܡܶܣܟ݁ܺܢܬ݁ܳܐ ܆ ܝܰܬ݁ܺܝܪ ܡܶܢ ܟ݁ܽܠܗܽܘܢ ܐ̱ܢܳܫܳܐ
                    ܕ݁ܪܳܡܶܝܢ ܐܰܪܡܝܰܬ݂ ܒ݁ܶܝܬ݂ ܓ݁ܰܙܳܐ .</p>
               </div>
               <div type="textpart" subtype="verse" n="44">
                  <p>ܟ݁ܽܠܗܽܘܢ ܓ݁ܶܝܪ ܂ ܡܶܢ ܡܶܕ݁ܶܡ ܕ݁ܝܰܬ݁ܺܝܪ ܠܗܽܘܢ ܐܰܪܡܺܝܘ . ܗܳܕ݂ܶܐ
                    ܕ݁ܶܝܢ ܡܶܢ ܚܰܣܺܝܪܽܘܬ݂ܳܗ ܆ ܟ݁ܽܠ ܡܶܕ݁ܶܡ ܕ݁ܺܐܝܬ݂ ܗ̱ܘܳܐ ܠܳܗ ܐܰܪܡܝܰܬ݂ܶܗ ܂ ܟ݁ܽܠܶܗ
                    ܩܶܢܝܳܢܳܗ ܀</p>
               </div>
            </div>
            <div type="textpart" subtype="chapter" n="13">
               <div type="textpart" subtype="verse" n="1">
                  <p>ܘܟ݂ܰܕ݂ ܢܦ݂ܰܩ ܝܶܫܽܘܥ ܡܶܢ ܗܰܝܟ݁ܠܳܐ ܆ ܐܶܡܰܪ ܠܶܗ ܚܰܕ݂ ܡܶܢ
                    ܬ݁ܰܠܡܺܝܕ݂ܰܘܗ̱ܝ̈ . ܡܰܠܦ݂ܳܢܳܐ ܆ ܗܳܐ ܚܙܺܝ ܐܰܝܠܶܝܢ ܟ݁ܺܐܦ݂ܶܐ̈ ܂ ܘܰܐܝܠܶܝܢ ܒ݁ܶܢܝܳܢܶܐ̈
                    .</p>
               </div>
               <div type="textpart" subtype="verse" n="2">
                  <p>ܝܶܫܽܘܥ ܕ݁ܶܝܢ ܐܶܡܰܪ ܠܶܗ . ܚܳܙܶܐ ܐܰܢ̱ܬ݁ ܗܳܠܶܝܢ ܒ݁ܶܢܝܳܢܶܐ̈
                    ܪܰܘܪܒ݂ܶܐ̈ ܆ ܠܳܐ ܡܶܫܬ݁ܰܒ݂ܩܳܐ ܗܳܪܟ݁ܳܐ ܟ݁ܺܐܦ݂ ܥܰܠ ܟ݁ܺܐܦ݂ ܕ݁ܠܳܐ ܡܶܣܬ݁ܰܬ݂ܪܳܐ ܀</p>
               </div>
               <div type="textpart" subtype="verse" n="3">
                  <p>ܘܟ݂ܰܕ݂ ܝܺܬ݂ܶܒ݂ ܝܶܫܽܘܥ ܒ݁ܛܽܘܪܳܐ ܕ݁ܙܰܝܬ݁ܶܐ̈ ܂ ܠܽܘܩܒ݂ܰܠ ܗܰܝܟ݁ܠܳܐ
                    ܆ ܫܰܐܠܽܘܗ̱ܝ ܟ݁ܺܐܦ݂ܳܐ ܘܝܰܥܩܽܘܒ݂ ܘܝܽܘܚܰܢܳܢ ܘܰܐܢܕ݁ܪܶܐܘܳܣ ܇ ܒ݁ܰܠܚܽܘܕ݂ܰܝܗܽܘܢ ܂</p>
               </div>
               <div type="textpart" subtype="verse" n="4">
                  <p>ܐܶܡܰܪ ܠܰܢ ܐܶܡܰܬ݂ܝ ܗܳܠܶܝܢ ܢܶܗܘܝܳܢ̈ ܇ ܘܡܳܢܳܐ ܐܳܬ݂ܳܐ ܂ ܡܳܐ
                    ܕ݁ܩܰܪܺܝܒ݂ܳܢ̈ ܗܳܠܶܝܢ ܟ݁ܽܠܗܶܝܢ ܠܡܶܫܬ݁ܰܠܳܡܽܘ .</p>
               </div>
               <div type="textpart" subtype="verse" n="5">
                  <p>ܗܽܘ ܕ݁ܶܝܢ ܝܶܫܽܘܥ ܂ ܫܰܪܺܝ ܠܡܺܐܡܰܪ ܠܗܽܘܢ . ܚܙܰܘ ܁ ܕ݁ܰܠܡܳܐ ܐ̱ܢܳܫ
                    ܢܰܛܥܶܝܟ݂ܽܘܢ .</p>
               </div>
               <div type="textpart" subtype="verse" n="6">
                  <p>ܣܰܓ݁ܺܝܶܐܐ̈ ܓ݁ܶܝܪ ܢܺܐܬ݂ܽܘܢ ܒ݁ܫܶܡܝ ܆ ܘܢܺܐܡܪܽܘܢ ܕ݁ܶܐܢܳܐ ܐ̱ܢܳܐ .
                    ܘܰܠܣܰܓ݁ܺܝܶܐܐ̈ ܢܰܛܥܽܘܢ .</p>
               </div>
               <div type="textpart" subtype="verse" n="7">
                  <p>ܡܳܐ ܕ݁ܶܝܢ ܕ݁ܰܫܡܰܥܬ݁ܽܘܢ ܩܪܳܒ݂ܶܐ̈ ܁ ܘܛܶܒ݁ܳܐ ܕ݁ܩܺܐܪܣܶܐ̈ ܂ ܠܳܐ
                    ܬ݁ܶܕ݂ܚܠܽܘܢ . ܥܬ݂ܺܝܕ݂ ܗ̱ܽܘ ܕ݁ܢܶܗܘܶܐ . ܐܶܠܳܐ ܠܳܐ ܥܕ݂ܰܟ݁ܺܝܠ ܚܰܪܬ݂ܳܐ .</p>
               </div>
               <div type="textpart" subtype="verse" n="8">
                  <p>ܢܩܽܘܡ ܓ݁ܶܝܪ ܥܰܡܳܐ ܥܰܠ ܥܰܡܳܐ ܆ ܘܡܰܠܟ݁ܽܘ ܥܰܠ ܡܰܠܟ݁ܽܘ . ܘܢܶܗܘܽܘܢ
                    ܙܰܘܥܶܐ̈ ܂ ܒ݁ܕ݂ܽܘܟ݁ܳܐ ܕ݁ܽܘܟ݁ܳܐ . ܘܢܶܗܘܽܘܢ ܟ݁ܰܦ݂ܢܶܐ̈ ܘܰܫܓ݂ܽܘܫܝܶܐ̈ . ܗܳܠܶܝܢ ܪܺܫܳܐ
                    ܐܶܢܶܝܢ̈ ܕ݁ܚܶܒ݂ܠܶܐ̈ ܀</p>
               </div>
               <div type="textpart" subtype="verse" n="9">
                  <p>ܚܙܰܘ ܕ݁ܶܝܢ ܐܰܢ̱ܬ݁ܽܘܢ ܢܰܦ݂ܫܟ݂ܽܘܢ . ܢܰܫܠܡܽܘܢܳܟ݂ܽܘܢ ܓ݁ܶܝܪ
                    ܠܕ݂ܰܝܳܢܶܐ̈ . ܘܒ݂ܰܟ݂ܢܽܘܫܳܬ݂ܗܽܘܢ̈ ܬ݁ܶܬ݂ܢܰܓ݁ܕ݂ܽܘܢ . ܘܰܩܕ݂ܳܡ ܡܰܠܟ݁ܶܐ̈ ܘܗܺܓ݂ܡܽܘܢܶܐ̈
                    ܬ݁ܩܽܘܡܽܘܢ ܡܶܛܽܠܳܬ݂ܝ ܂ ܠܣܳܗܕ݁ܽܘܬ݂ܗܽܘܢ ܀</p>
               </div>
               <div type="textpart" subtype="verse" n="10">
                  <p>ܠܽܘܩܕ݂ܰܡ ܕ݁ܶܝܢ ܥܬ݂ܺܝܕ݂ܳܐ ܕ݁ܬ݂ܶܬ݂ܟ݁ܪܶܙ ܣܒ݂ܰܪܬ݂ܝ ܂ ܒ݁ܟ݂ܽܠܗܽܘܢ
                    ܥܰܡ̱ܡܶܐ̈ ܀</p>
               </div>
               <div type="textpart" subtype="verse" n="11">
                  <p>ܡܳܐ ܕ݁ܰܡܩܰܪܒ݂ܺܝܢ ܠܟ݂ܽܘܢ ܕ݁ܶܝܢ ܕ݁ܢܰܫܠܡܽܘܢܳܟ݂ܽܘܢ ܂ ܠܳܐ
                    ܬ݁ܩܰܕ݁ܡܽܘܢ ܬ݁ܺܐܨܦ݁ܽܘܢ ܡܳܢܳܐ ܬ݁ܡܰܠܠܽܘܢ ܁ ܘܠܳܐ ܬ݁ܶܪܢܽܘܢ . ܐܶܠܳܐ ܡܶܕ݁ܶܡ
                    ܕ݁ܡܶܬ݂ܺܝܗܶܒ݂ ܠܟ݂ܽܘܢ ܒ݁ܗܳܝ ܫܳܥܬ݂ܳܐ ܂ ܗܰܘ ܡܰܠܶܠܘ . ܠܳܐ ܗ̱ܘܳܐ ܓ݁ܶܝܪ ܐܰܢ̱ܬ݁ܽܘܢ
                    ܡܡܰܠܠܺܝܢ . ܐܶܠܳܐ ܪܽܘܚܳܐ ܕ݁ܩܽܘܕ݂ܫܳܐ .</p>
               </div>
               <div type="textpart" subtype="verse" n="12">
                  <p>ܢܰܫܠܶܡ ܕ݁ܶܝܢ ܐܰܚܳܐ ܠܰܐܚܽܘܗ̱ܝ ܠܡܰܘܬ݁ܳܐ ܆ ܘܰܐܒ݂ܳܐ ܠܰܒ݂ܪܶܗ .
                    ܘܰܢܩܽܘܡܽܘܢ ܒ݁ܢܰܝܳܐ̈ ܥܰܠ ܐܰܒ݂ܳܗܰܝܗܽܘܢ̈ ܂ ܘܰܢܡܺܝܬ݂ܽܘܢ ܐܶܢܽܘܢ .</p>
               </div>
               <div type="textpart" subtype="verse" n="13">
                  <p>ܘܬ݂ܶܗܘܽܘܢ ܣܢܺܝܐܝܺܢ̈ ܡܶܢ ܟ݁ܽܠܢܳܫ ܂ ܡܶܛܽܠ ܫܶܡܝ . ܡܰܢ ܕ݁ܶܝܢ
                    ܕ݁ܰܢܣܰܝܒ݁ܰܪ ܥܕ݂ܰܡܳܐ ܠܚܰܪܬ݂ܳܐ ܂ ܗܽܘ ܢܺܚܶܐ ܀.܀.܀܀</p>
               </div>
               <milestone unit="SyrChapter" n="12"/>
               <div type="textpart" subtype="verse" n="14">
                  <p>ܡܳܐ ܕ݁ܶܝܢ ܕ݁ܰܚܙܰܝܬ݁ܽܘܢ ܐܳܬ݂ܳܐ ܛܰܢܦ݂ܬ݂ܳܐ ܕ݁ܚܽܘܪܒ݁ܳܐ : ܗܳܝ
                    ܕ݁ܰܐܡܺܝܪܳܐ ܒ݁ܕ݂ܳܢܺܝܐܝܶܠ ܢܒ݂ܺܝܳܐ : ܕ݁ܩܳܝܡܳܐ ܐܰܝܟ݁ܳܐ ܕ݁ܠܳܐ ܘܳܠܶܐ ܆ ܗܰܘ ܕ݁ܩܳܪܶܐ
                    ܢܶܣܬ݁ܰܟ݁ܰܠ ܁ ܗܳܝܕ݁ܶܝܢ ܐܰܝܠܶܝܢ ܕ݁ܒ݂ܺܝܗܽܘܕ݂ ܐܶܢܽܘܢ ܁ ܢܶܥܪܩܽܘܢ ܠܛܽܘܪܳܐ ܂</p>
               </div>
               <div type="textpart" subtype="verse" n="15">
                  <p>ܘܡܰܢ ܕ݁ܒ݂ܶܐܓ݁ܳܪܳܐ ܗ̱ܘ . ܠܳܐ ܢܶܚܽܘܬ݂ ܁ ܘܠܳܐ ܢܶܥܽܘܠ ܠܡܶܫܩܰܠ
                    ܡܶܕ݁ܶܡ ܡܶܢ ܒ݁ܰܝܬ݁ܶܗ ܂</p>
               </div>
               <div type="textpart" subtype="verse" n="16">
                  <p>ܘܡܰܢ ܕ݁ܰܒ݂ܚܰܩܠܳܐ ܗ̱ܘ ܆ ܠܳܐ ܢܶܬ݂ܗܦ݂ܶܟ݂ ܠܒ݂ܶܣܬ݁ܪܶܗ ܕ݁ܢܶܫܩܽܘܠ
                    ܠܒ݂ܳܫܶܗ ܀</p>
               </div>
               <div type="textpart" subtype="verse" n="17">
                  <p>ܘܳܝ ܕ݁ܶܝܢ ܠܒ݂ܰܛܢܳܬ݂ܳܐ̈ ܂ ܘܠܰܐܝܠܶܝܢ ܕ݁ܡܰܝܢܩܳܢ̈ ܒ݁ܗܳܢܽܘܢ
                    ܝܰܘܡܳܬ݂ܳܐ̈ ܀</p>
               </div>
               <div type="textpart" subtype="verse" n="18">
                  <p>ܨܰܠܰܘ ܕ݁ܶܝܢ ܕ݁ܠܳܐ ܢܶܗܘܶܐ ܥܪܽܘܩܺܝܟ݂ܽܘܢ ܒ݁ܣܰܬ݂ܘܳܐ .</p>
               </div>
               <div type="textpart" subtype="verse" n="19">
                  <p>ܢܶܗܘܶܐ ܓ݁ܶܝܪ ܒ݁ܝܰܘܡܳܬ݂ܳܐ̈ ܗܳܢܽܘܢ ܐܽܘܠܨܳܢܳܐ ܆ ܕ݁ܠܳܐ ܗܘܳܐ
                    ܐܰܟ݂ܘܳܬ݂ܶܗ ܁ ܡܶܢ ܪܺܝܫ ܒ݁ܪܺܝܬ݂ܳܐ ܕ݁ܰܒ݂ܪܳܐ ܐܰܠܳܗܳܐ ܥܕ݂ܰܡܳܐ ܠܗܳܫܳܐ ܂ ܘܠܳܐ ܢܶܗܘܶܐ
                    .</p>
               </div>
               <div type="textpart" subtype="verse" n="20">
                  <p>ܘܶܐܠܽܘ ܠܳܐ ܡܳܪܝܳܐ ܕ݁ܟ݂ܰܪܺܝ ܝܰܘܡܳܬ݂ܳܐ̈ ܗܳܢܽܘܢ ܆ ܠܳܐ ܚܳܝܶܐ
                    ܗ̱ܘܳܐ ܟ݁ܽܠ ܒ݁ܣܰܪ . ܐܶܠܳܐ ܡܶܛܽܠ ܓ݁ܒ݂ܰܝܳܐ̈ ܕ݁ܰܓ݂ܒ݂ܳܐ ܂ ܟ݁ܰܪܺܝ ܝܰܘܡܳܬ݂ܳܐ̈ ܗܳܢܽܘܢ
                    ܀</p>
               </div>
               <div type="textpart" subtype="verse" n="21">
                  <p>ܗܳܝܕ݁ܶܝܢ ܐܶܢ ܐ̱ܢܳܫ ܢܺܐܡܰܪ ܠܟ݂ܽܘܢ : ܕ݁ܗܳܐ ܗܳܪܟ݁ܳܐ ܗ̱ܘ ܡܫܺܝܚܳܐ
                    : ܘܗܳܐ ܗܳܪܬ݁ܰܡܳܢ ܆ ܠܳܐ ܬ݁ܗܰܝܡܢܽܘܢ .</p>
               </div>
               <div type="textpart" subtype="verse" n="22">
                  <p>ܢܩܽܘܡܽܘܢ ܓ݁ܶܝܪ ܡܫܺܝܚܶܐ̈ ܕ݁ܕ݂ܰܓ݁ܳܠܽܘܬ݂ܳܐ ܂ ܘܰܢܒ݂ܺܝܶܐ̈
                    ܕ݁ܟ݂ܰܕ݁ܳܒ݂ܽܘܬ݂ܳܐ . ܘܢܶܬ݁ܠܽܘܢ ܐܳܬ݂ܘܳܬ݂ܳܐ̈ ܂ ܘܬ݂ܶܕ݂ܡܪܳܬ݂ܳܐ̈ . ܘܢܰܛܥܽܘܢ ܐܶܢ
                    ܡܶܫܟ݁ܚܳܐ ܂ ܐܳܦ݂ ܠܰܓ݂ܒ݂ܰܝܳܐ̈ .</p>
               </div>
               <div type="textpart" subtype="verse" n="23">
                  <p>ܐܰܢ̱ܬ݁ܽܘܢ ܕ݁ܶܝܢ ܂ ܐܶܙܕ݁ܰܗ̱ܪܘ . ܗܳܐ ܩܰܕ݁ܡܶܬ݂ ܐܶܡܪܶܬ݂ ܠܟ݂ܽܘܢ ܂
                    ܟ݁ܽܠ ܡܶܕ݁ܶܡ ܀</p>
               </div>
               <div type="textpart" subtype="verse" n="24">
                  <p>ܒ݁ܗܳܢܽܘܢ ܕ݁ܶܝܢ ܝܰܘܡܳܬ݂ܳܐ̈ ܁ ܒ݁ܳܬ݂ܰܪ ܐܽܘܠܨܳܢܳܐ ܗܰܘ ܆ ܫܶܡܫܳܐ
                    ܢܶܚܫܰܟ݂ . ܘܣܰܗܪܳܐ ܠܳܐ ܢܶܬ݁ܶܠ ܢܽܘܗܪܶܗ .</p>
               </div>
               <div type="textpart" subtype="verse" n="25">
                  <p>ܘܟ݂ܰܘܟ݁ܒ݂ܶܐ̈ ܢܶܦ݁ܠܽܘܢ ܡܶܢ ܫܡܰܝܳܐ . ܘܚܰܝܠܰܘܳܬ݂ܳܐ̈ ܕ݁ܰܫܡܰܝܳܐ
                    ܢܶܬ݁ܬ݁ܙܺܝܥܽܘܢ .</p>
               </div>
               <div type="textpart" subtype="verse" n="26">
                  <p>ܘܗܳܝܕ݁ܶܝܢ ܢܶܚܙܽܘܢܳܝܗ̱ܝ ܠܰܒ݂ܪܶܗ ܕ݁ܐ̱ܢܳܫܳܐ ܟ݁ܰܕ݂ ܐܳܬ݂ܶܐ
                    ܒ݁ܰܥܢܳܢܶܐ̈ ܇ ܥܰܡ ܚܰܝܠܳܐ ܪܰܒ݁ܳܐ ܘܥܰܡ ܫܽܘܒ݂ܚܳܐ .</p>
               </div>
               <div type="textpart" subtype="verse" n="27">
                  <p>ܗܳܝܕ݁ܶܝܢ ܢܫܰܕ݁ܰܪ ܡܰܠܰܐܟ݂ܰܘܗ̱ܝ̈ ܆ ܘܰܢܟ݂ܰܢܶܫ ܠܰܓ݂ܒ݂ܰܘܗ̱ܝ̈ ܡܶܢ
                    ܐܰܪܒ݁ܥܳܬ݂ܰܝܗܶܝܢ ܪܽܘܚܶܐ̈ . ܡܶܢ ܪܺܫܳܗ ܕ݁ܰܐܪܥܳܐ ܂ ܘܰܥܕ݂ܰܡܳܐ ܠܪܺܫܳܗ ܕ݁ܰܫܡܰܝܳܐ ܀</p>
               </div>
               <div type="textpart" subtype="verse" n="28">
                  <p>ܡܶܢ ܬ݁ܺܬ݁ܳܐ ܕ݁ܶܝܢ ܝܺܠܰܦ݂ܘ ܦ݁ܶܠܶܐܬ݂ܳܐ . ܕ݁ܡܳܐ ܕ݁ܪܰܟ݂
                    ܣܰܘܟ݁ܶܝܗ̈ ܁ ܘܰܦ݂ܪܰܥܘ ܛܰܪܦ݂ܶܝܗ̈ ܆ ܝܳܕ݂ܥܺܝܢ ܐܢ̱ܬ݁ܽܘܢ ܂ ܕ݁ܰܡܛܳܐ ܩܰܝܛܳܐ .</p>
               </div>
               <div type="textpart" subtype="verse" n="29">
                  <p>ܗܳܟ݂ܰܢܳܐ ܐܳܦ݂ ܐܰܢ̱ܬ݁ܽܘܢ ܡܳܐ ܕ݁ܰܚܙܰܝܬ݁ܽܘܢ ܗܳܠܶܝܢ ܕ݁ܗܳܘܝܳܢ̈ ܆
                    ܕ݁ܰܥܘ ܁ ܕ݁ܩܰܪܺܝܒ݂ܳܐ ܗ̱ܝ ܥܰܠ ܬ݁ܰܪܥܳܐ .</p>
               </div>
               <div type="textpart" subtype="verse" n="30">
                  <p>ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܆ ܕ݁ܠܳܐ ܬ݁ܶܥܒ݁ܰܪ ܫܰܪܒ݁ܬ݂ܳܐ ܗܳܕ݂ܶܐ
                    ܇ ܥܕ݂ܰܡܳܐ ܕ݁ܗܳܠܶܝܢ ܟ݁ܽܠܗܶܝܢ ܢܶܗܘܝܳܢ̈ .</p>
               </div>
               <div type="textpart" subtype="verse" n="31">
                  <p>ܫܡܰܝܳܐ ܘܰܐܪܥܳܐ ܢܶܥܒ݁ܪܽܘܢ ܆ ܘܡܶܠܰܝ̈ ܠܳܐ ܢܶܥܒ݁ܪܳܢ̈ ܀</p>
               </div>
               <div type="textpart" subtype="verse" n="32">
                  <p>ܥܰܠ ܕ݁ܶܝܢ ܝܰܘܡܳܐ ܗܰܘ ܁ ܘܥܰܠ ܫܳܥܬ݂ܳܐ ܗܳܝ ܆ ܐ̱ܢܳܫ ܠܳܐ ܝܳܕ݂ܰܥ .
                    ܐܳܦ݂ܠܳܐ ܡܰܠܰܐܟ݂ܶܐ̈ ܕ݁ܰܫܡܰܝܳܐ . ܘܠܳܐ ܒ݁ܪܳܐ . ܐܶܠܳܐ ܐܶܢ ܐܰܒ݂ܳܐ ܀</p>
               </div>
               <div type="textpart" subtype="verse" n="33">
                  <p>ܚܙܰܘ ܁ ܐܶܬ݁ܬ݁ܥܺܝܪܘ ܂ ܘܨܰܠܰܘ . ܠܳܐ ܓ݁ܶܝܪ ܝܳܕ݂ܥܺܝܢ ܐܢ̱ܬ݁ܽܘܢ
                    ܐܶܡܰܬ݂ܝ ܗ̱ܽܘ ܙܰܒ݂ܢܳܐ ܀</p>
               </div>
               <div type="textpart" subtype="verse" n="34">
                  <p>ܐܰܝܟ݂ ܓ݁ܰܒ݂ܪܳܐ ܗ̱ܘ ܓ݁ܶܝܪ ܕ݁ܰܚܙܰܩ . ܘܰܫܒ݂ܰܩ ܒ݁ܰܝܬ݁ܶܗ ܆
                    ܘܝܰܗ̱ܒ݂ ܫܽܘܠܛܳܢܳܐ ܠܥܰܒ݂ܕ݁ܰܘܗ̱ܝ̈ ܂ ܘܰܠܐ̱ܢܳܫ ܐ̱ܢܳܫ ܥܒ݂ܳܕ݂ܶܗ . ܘܰܠܬ݂ܳܪܥܳܐ ܦ݁ܰܩܶܕ݂ ܂
                    ܕ݁ܢܶܗܘܶܐ ܥܺܝܪ .</p>
               </div>
               <div type="textpart" subtype="verse" n="35">
                  <p>ܐܶܬ݁ܬ݁ܥܺܝܪܘ ܗܳܟ݂ܺܝܠ . ܕ݁ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ ܐܶܡܰܬ݂ܝ ܐܳܬ݂ܶܐ
                    ܡܳܪܶܗ ܕ݁ܒ݂ܰܝܬ݁ܳܐ . ܒ݁ܪܰܡܫܳܐ ܁ ܐܰܘ ܒ݁ܦ݂ܶܠܓ݁ܶܗ ܕ݁ܠܺܠܝܳܐ . ܐܰܘ ܒ݁ܡܰܩܪܳܐ ܬ݁ܰܪܢܳܓ݂ܠܳܐ
                    ܁ ܐܰܘ ܒ݁ܨܰܦ݂ܪܳܐ .</p>
               </div>
               <div type="textpart" subtype="verse" n="36">
                  <p>ܕ݁ܰܠܡܳܐ ܢܺܐܬ݂ܶܐ ܡܶܢ ܫܶܠܝܳܐ ܂ ܘܢܶܫܟ݁ܰܚܟ݂ܽܘܢ ܟ݁ܰܕ݂ ܕ݁ܰܡܟ݁ܺܝܢ
                    ܐܢ̱ܬ݁ܽܘܢ .</p>
               </div>
               <div type="textpart" subtype="verse" n="37">
                  <p>ܡܶܕ݁ܶܡ ܕ݁ܰܠܟ݂ܽܘܢ ܕ݁ܶܝܢ ܐܳܡܰܪ ܐ̱ܢܳܐ ܂ ܠܟ݂ܽܠܟ݂ܽܘܢ ܗ̱ܽܘ ܐܳܡܰܪ
                    ܐ̱ܢܳܐ ܆ ܗܘܰܝܬ݁ܽܘܢ ܥܺܝܪܺܝܢ ܀</p>
               </div>
            </div>
            <div type="textpart" subtype="chapter" n="14">
               <div type="textpart" subtype="verse" n="1">
                  <p>ܒ݁ܳܬ݂ܰܪ ܕ݁ܶܝܢ ܬ݁ܪܶܝܢ̈ ܝܰܘܡܺܝܢ̈ ܆ ܗܳܘܶܐ ܗ̱ܘܳܐ ܦ݁ܶܨܚܳܐ
                    ܕ݁ܦ݂ܰܛܺܝܪܶܐ̈ . ܘܒ݂ܳܥܶܝܢ ܗ̱ܘܰܘ ܪܰܒ݁ܰܝ̈ ܟ݁ܳܗܢܶܐ̈ ܘܣܳܦ݂ܪܶܐ̈ ܆ ܐܰܝܟ݁ܰܢܳܐ ܒ݁ܢܶܟ݂ܠܳܐ
                    ܢܶܐܚܕ݂ܽܘܢ ܘܢܶܩܛܠܽܘܢܳܝܗ̱ܝ .</p>
               </div>
               <div type="textpart" subtype="verse" n="2">
                  <p>ܘܳܐܡܪܺܝܢ ܗ̱ܘܰܘ ܁ ܠܳܐ ܒ݁ܥܰܕ݂ܥܺܕ݂ܳܐ . ܕ݁ܰܠܡܳܐ ܢܶܗܘܶܐ ܫܓ݂ܽܘܫܝܳܐ
                    ܒ݁ܥܰܡܳܐ ܀܀</p>
               </div>
               <div type="textpart" subtype="verse" n="3">
                  <p>ܘܟ݂ܰܕ݂ ܗܽܘ ܐܺܝܬ݂ܰܘܗ̱ܝ ܒ݁ܒ݂ܶܝܬ݂ ܥܰܢܝܳܐ ܇ ܒ݁ܒ݂ܰܝܬ݁ܶܗ ܕ݁ܫܶܡܥܽܘܢ
                    ܓ݁ܰܪܒ݁ܳܐ ܂ ܟ݁ܰܕ݂ ܣܡܺܝܟ݂ ܆ ܐܶܬ݂ܳܬ݂ ܐܰܢ̱ܬ݁ܬ݂ܳܐ ܕ݁ܺܐܝܬ݂ ܥܠܶܝܗ ܫܳܛܺܝܦ݂ܬ݁ܳܐ ܕ݁ܒ݂ܶܣܡܳܐ
                    ܕ݁ܢܰܪܕ݁ܺܝܢ ܪܺܫܳܝܳܐ ܣܰܓ݁ܺܝ ܕ݁ܡܰܝܳܐ̈ ܂ ܘܰܦ݂ܬ݂ܰܚܬ݂ܳܗ ܂ ܘܰܐܫܦ݁ܰܥܬ݂ܳܗ ܥܰܠ ܪܺܫܶܗ
                    ܕ݁ܝܶܫܽܘܥ ܀</p>
               </div>
               <div type="textpart" subtype="verse" n="4">
                  <p>ܐܺܝܬ݂ ܗ̱ܘܰܘ ܕ݁ܶܝܢ ܐ̱ܢܳܫܳܐ̈ ܡܶܢ ܬ݁ܰܠܡܺܝܕ݂ܶܐ̈ ܁ ܕ݁ܶܐܬ݂ܒ݁ܶܐܫ
                    ܠܗܽܘܢ ܒ݁ܢܰܦ݂ܫܗܽܘܢ ܂ ܘܶܐܡܰܪܘ . ܕ݁ܰܠܡܳܢܳܐ ܗܘܳܐ ܐܰܒ݂ܕ݁ܳܢܳܐ ܕ݁ܗܳܢܳܐ ܒ݁ܶܣܡܳܐ .</p>
               </div>
               <div type="textpart" subtype="verse" n="5">
                  <p>ܡܶܫܟ݁ܰܚ ܗ̱ܘܳܐ ܓ݁ܶܝܪ ܠܡܶܙܕ݁ܰܒ݁ܳܢܽܘ ܁ ܝܰܬ݁ܺܝܪ ܡܶܢ ܬ݁ܠܳܬ݂ܡܳܐܐ
                    ܕ݁ܺܝܢܳܪܺܝܢ̈ ܆ ܘܰܠܡܶܬ݂ܺܝܗܳܒ݂ܽܘ ܠܡܶܣܟ݁ܺܢܶܐ̈ . ܘܡܶܙܕ݁ܰܥܦ݁ܺܝܢ ܗ̱ܘܰܘ ܒ݁ܶܗ ܀</p>
               </div>
               <div type="textpart" subtype="verse" n="6">
                  <p>ܗܽܘ ܕ݁ܶܝܢ ܝܶܫܽܘܥ ܐܶܡܰܪ ܂ ܫܽܘܒ݂ܩܽܘܗ . ܡܳܢܳܐ ܡܰܗܪܺܝܢ ܐܢ̱ܬ݁ܽܘܢ
                    ܠܳܗ . ܥܒ݂ܳܕ݂ܳܐ ܫܰܦ݁ܺܝܪܳܐ ܥܶܒ݂ܕ݁ܰܬ݂ ܠܘܳܬ݂ܝ .</p>
               </div>
               <div type="textpart" subtype="verse" n="7">
                  <p>ܒ݁ܟ݂ܽܠܙܒ݂ܰܢ ܓ݁ܶܝܪ ܡܶܣܟ݁ܺܢܶܐ̈ ܐܺܝܬ݂ ܠܟ݂ܽܘܢ ܥܰܡܟ݂ܽܘܢ ܁ ܘܶܐܡܰܬ݂ܝ
                    ܕ݁ܨܳܒ݂ܶܝܢ ܐܢ̱ܬ݁ܽܘܢ ܂ ܡܶܫܟ݁ܚܺܝܢ ܐܢ̱ܬ݁ܽܘܢ ܕ݁ܬ݂ܶܥܒ݁ܕ݂ܽܘܢ ܠܗܽܘܢ ܕ݁ܫܰܦ݁ܺܝܪ . ܐܶܢܳܐ
                    ܕ݁ܶܝܢ ܠܳܐ ܒ݁ܟ݂ܽܠܙܒ݂ܰܢ ܐܺܝܬ݂ܰܝ ܠܘܳܬ݂ܟ݂ܽܘܢ .</p>
               </div>
               <div type="textpart" subtype="verse" n="8">
                  <p>ܗܰܘ ܕ݁ܺܐܝܬ݂ ܗ̱ܘܳܐ ܠܳܗ ܠܗܳܕ݂ܶܐ ܂ ܥܶܒ݂ܕ݁ܰܬ݂ . ܘܩܰܕ݁ܡܰܬ݂ ܐܰܝܟ݂
                    ܕ݁ܠܰܩܒ݂ܽܘܪܬ݁ܳܐ ܂ ܒ݁ܰܣܡܰܬ݂ ܓ݁ܽܘܫܡܝ .</p>
               </div>
               <div type="textpart" subtype="verse" n="9">
                  <p>ܘܰܐܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܆ ܕ݁ܟ݂ܽܠ ܐܰܝܟ݁ܳܐ ܕ݁ܬ݂ܶܬ݂ܟ݁ܪܶܙ
                    ܣܒ݂ܰܪܬ݂ܝ ܗܳܕ݂ܶܐ ܒ݁ܟ݂ܽܠܶܗ ܥܳܠܡܳܐ ܆ ܘܳܐܦ݂ ܡܶܕ݁ܶܡ ܕ݁ܥܶܒ݂ܕ݁ܰܬ݂ ܗܳܕ݂ܶܐ ܂ ܢܶܬ݂ܡܰܠܰܠ
                    ܠܕ݂ܽܘܟ݂ܪܳܢܳܗ ܀</p>
               </div>
               <div type="textpart" subtype="verse" n="10">
                  <p>ܝܺܗܽܘܕ݂ܳܐ ܕ݁ܶܝܢ ܣܟ݂ܰܪܝܽܘܛܳܐ ܚܰܕ݂ ܡܶܢ ܬ݁ܪܶܥܣܰܪ̈ ܆ ܐܶܙܰܠ ܠܘܳܬ݂
                    ܪܰܒ݁ܰܝ̈ ܟ݁ܳܗܢܶܐ̈ ܂ ܐܰܝܟ݂ ܕ݁ܢܰܫܠܡܺܝܘܗ̱ܝ ܠܗܽܘܢ ܠܝܶܫܽܘܥ ܀</p>
               </div>
               <div type="textpart" subtype="verse" n="11">
                  <p>ܗܶܢܽܘܢ ܕ݁ܶܝܢ ܟ݁ܰܕ݂ ܫܡܰܥܘ ܂ ܚܕ݂ܺܝܘ . ܘܶܐܫܬ݁ܰܘܕ݁ܺܝܘ ܟ݁ܶܣܦ݁ܳܐ
                    ܕ݁ܢܶܬ݁ܠܽܘܢ ܠܶܗ . ܘܒ݂ܳܥܶܐ ܗ̱ܘܳܐ ܠܶܗ ܦ݁ܶܠܥܳܐ ܂ ܕ݁ܢܰܫܠܡܺܝܘܗ̱ܝ ܀</p>
               </div>
               <div type="textpart" subtype="verse" n="12">
                  <p>ܘܰܒ݂ܝܰܘܡܳܐ ܩܰܕ݂ܡܳܝܳܐ ܕ݁ܦ݂ܰܛܺܝܪܶܐ̈ : ܕ݁ܒ݂ܶܗ ܕ݁ܳܒ݂ܚܺܝܢ
                    ܝܺܗܽܘܕ݂ܳܝܶܐ̈ ܦ݁ܶܨܚܳܐ ܆ ܐܳܡܪܺܝܢ ܠܶܗ ܬ݁ܰܠܡܺܝܕ݂ܰܘܗ̱ܝ̈ . ܐܰܝܟ݁ܳܐ ܨܳܒ݂ܶܐ ܐܰܢ̱ܬ݁ ܁
                    ܕ݁ܢܺܐܙܰܠ ܢܛܰܝܶܒ݂ ܠܳܟ݂ ܕ݁ܬ݂ܶܐܟ݂ܽܘܠ ܦ݁ܶܨܚܳܐ .</p>
               </div>
               <div type="textpart" subtype="verse" n="13">
                  <p>ܘܫܰܕ݁ܰܪ ܬ݁ܪܶܝܢ̈ ܡܶܢ ܬ݁ܰܠܡܺܝܕ݂ܰܘܗ̱ܝ̈ ܂ ܘܶܐܡܰܪ ܠܗܽܘܢ ܁ ܙܶܠܘ
                    ܠܰܡܕ݂ܺܝܢ̱ܬ݁ܳܐ ܆ ܘܗܳܐ ܦ݁ܳܓ݂ܰܥ ܒ݁ܟ݂ܽܘܢ ܁ ܓ݁ܰܒ݂ܪܳܐ ܕ݁ܰܫܩܺܝܠ ܡܳܐܢܳܐ ܕ݁ܡܰܝܳܐ̈ ܂ ܙܶܠܘ
                    ܒ݁ܳܬ݂ܪܶܗ .</p>
               </div>
               <div type="textpart" subtype="verse" n="14">
                  <p>ܘܠܰܐܝܟ݁ܳܐ ܕ݁ܥܳܐܶܠ ܂ ܐܶܡܰܪܘ ܠܡܳܪܶܐ ܒ݁ܰܝܬ݁ܳܐ . ܪܰܒ݁ܰܢ ܐܳܡܰܪ ܆
                    ܐܰܝܟ݁ܰܘ ܒ݁ܶܝܬ݂ ܡܰܫܪܝܳܐ ܁ ܐܰܝܟ݁ܳܐ ܕ݁ܶܐܟ݂ܽܘܠ ܥܰܡ ܬ݁ܰܠܡܺܝܕ݂ܰܝ̈ ܦ݁ܶܨܚܳܐ .</p>
               </div>
               <div type="textpart" subtype="verse" n="15">
                  <p>ܘܗܳܐ ܡܚܰܘܶܐ ܠܟ݂ܽܘܢ ܥܶܠܺܝܬ݂ܳܐ ܪܰܒ݁ܬ݂ܳܐ ܕ݁ܰܡܫܰܘܝܳܐ ܂
                    ܘܰܡܛܰܝܒ݂ܳܐ . ܬ݁ܰܡܳܢ ܬ݁ܰܩܶܢܘ ܠܰܢ .</p>
               </div>
               <div type="textpart" subtype="verse" n="16">
                  <p>ܘܰܢܦ݂ܰܩܘ ܬ݁ܰܠܡܺܝܕ݂ܰܘܗ̱ܝ̈ ܂ ܘܶܐܬ݂ܰܘ ܠܰܡܕ݂ܺܝܢ̱ܬ݁ܳܐ . ܘܶܐܫܟ݁ܰܚܘ
                    ܐܰܝܟ݁ܰܢܳܐ ܕ݁ܶܐܡܰܪ ܠܗܽܘܢ ܆ ܘܛܰܝܶܒ݂ܘ ܦ݁ܶܨܚܳܐ ܀܀</p>
               </div>
               <div type="textpart" subtype="verse" n="17">
                  <p>ܘܟ݂ܰܕ݂ ܗܘܳܐ ܪܰܡܫܳܐ ܂ ܐܶܬ݂ܳܐ ܥܰܡ ܬ݁ܪܶܥܣܰܪܬ݁ܶܗ ܀</p>
               </div>
               <div type="textpart" subtype="verse" n="18">
                  <p>ܘܟ݂ܰܕ݂ ܣܡܺܝܟ݂ܺܝܢ ܘܠܳܥܣܺܝܢ ܂ ܐܶܡܰܪ ܝܶܫܽܘܥ . ܐܰܡܺܝܢ ܐܳܡܰܪ
                    ܐ̱ܢܳܐ ܠܟ݂ܽܘܢ ܁ ܕ݁ܚܰܕ݂ ܡܶܢܟ݂ܽܘܢ ܕ݁ܳܐܟ݂ܶܠ ܥܰܡܝ ܂ ܗܽܘ ܢܰܫܠܡܰܢܝ ܀</p>
               </div>
               <div type="textpart" subtype="verse" n="19">
                  <p>ܗܶܢܽܘܢ ܕ݁ܶܝܢ ܫܰܪܺܝܘ ܡܶܬ݁ܬ݁ܥܺܝܩܺܝܢ ܂ ܘܳܐܡܪܺܝܢ ܠܶܗ . ܚܰܕ݂ ܚܰܕ݂
                    . ܠܡܳܐ ܐܶܢܳܐ ܀</p>
               </div>
               <div type="textpart" subtype="verse" n="20">
                  <p>ܗܽܘ ܕ݁ܶܝܢ ܐܶܡܰܪ ܠܗܽܘܢ . ܚܰܕ݂ ܡܶܢ ܬ݁ܪܶܥܣܰܪ̈ ܂ ܕ݁ܨܳܒ݂ܰܥ ܥܰܡܝ
                    ܒ݁ܠܰܓ݁ܬ݂ܳܐ .</p>
               </div>
               <div type="textpart" subtype="verse" n="21">
                  <p>ܘܰܒ݂ܪܶܗ ܕ݁ܐ̱ܢܳܫܳܐ ܁ ܐܳܙܶܠ ܐܰܝܟ݁ܰܢܳܐ ܕ݁ܰܟ݂ܬ݂ܺܝܒ݂ ܥܠܰܘܗ̱ܝ .
                    ܘܳܝ ܕ݁ܶܝܢ ܠܓ݂ܰܒ݂ܪܳܐ ܗܰܘ ܕ݁ܒ݂ܺܐܝܕ݂ܶܗ ܡܶܫܬ݁ܠܶܡ ܒ݁ܪܶܗ ܕ݁ܐ̱ܢܳܫܳܐ . ܦ݁ܰܩܳܚ ܗ̱ܘܳܐ ܠܶܗ
                    ܠܓ݂ܰܒ݂ܪܳܐ ܗܰܘ ܂ ܐܶܠܽܘ ܠܳܐ ܐܶܬ݂ܺܝܠܶܕ݂ ܀</p>
               </div>
               <div type="textpart" subtype="verse" n="22">
                  <p>ܘܟ݂ܰܕ݂ ܗܶܢܽܘܢ ܠܳܥܣܺܝܢ ܆ ܢܣܰܒ݂ ܝܶܫܽܘܥ ܠܰܚܡܳܐ ܆ ܘܒ݂ܰܪܶܟ݂ ܁
                    ܘܰܩܨܳܐ ܘܝܰܗ̱ܒ݂ ܠܗܽܘܢ ܂ ܘܶܐܡܰܪ ܠܗܽܘܢ . ܣܰܒ݂ܘ ܁ ܗܳܢܳܐ ܐܺܝܬ݂ܰܘܗ̱ܝ ܦ݁ܰܓ݂ܪܝ ܀</p>
               </div>
               <div type="textpart" subtype="verse" n="23">
                  <p>ܘܰܢܣܰܒ݂ ܟ݁ܳܣܳܐ ܁ ܘܰܐܘܕ݁ܺܝ ܘܒ݂ܰܪܶܟ݂ ܂ ܘܝܰܗ̱ܒ݂ ܠܗܽܘܢ .
                    ܘܶܐܫܬ݁ܺܝܘ ܡܶܢܶܗ ܟ݁ܽܠܗܽܘܢ .</p>
               </div>
               <div type="textpart" subtype="verse" n="24">
                  <p>ܘܶܐܡܰܪ ܠܗܽܘܢ . ܗܳܢܰܘ ܕ݁ܶܡܝ ܕ݁ܕ݂ܺܝܰܬ݂ܺܩܺܐ ܚܕ݂ܰܬ݂ܳܐ ܇ ܕ݁ܰܚܠܳܦ݂
                    ܣܰܓ݁ܺܝܶܐܐ̈ ܡܶܬ݂ܶܐܫܶܕ݂ .</p>
               </div>
               <div type="textpart" subtype="verse" n="25">
                  <p>ܐܰܡܺܝܢ ܐܳܡܰܪ ܐ̱ܢܳܐ ܠܟ݂ܽܘܢ ܆ ܕ݁ܬ݂ܽܘܒ݂ ܠܳܐ ܐܶܫܬ݁ܶܐ ܡܶܢ ܝܰܠܕ݁ܳܐ
                    ܕ݁ܰܓ݂ܦ݂ܶܬ݁ܳܐ ܇ ܥܕ݂ܰܡܳܐ ܠܝܰܘܡܳܐ ܗܰܘ ܕ݁ܒ݂ܶܗ ܐܶܫܬ݁ܶܝܘܗ̱ܝ ܚܰܕ̱ܬ݁ܳܐܝܺܬ݂ ܒ݁ܡܰܠܟ݁ܽܘܬ݂ܶܗ
                    ܕ݁ܰܐܠܳܗܳܐ ܀</p>
               </div>
               <div type="textpart" subtype="verse" n="26">
                  <p>ܘܫܰܒ݁ܰܚܘ ܂ ܘܰܢܦ݂ܰܩܘ ܠܛܽܘܪ ܙܰܝܬ݁ܶܐ̈ ܀.܀.܀܀</p>
               </div>
               <milestone unit="SyrChapter" n="13"/>
               <div type="textpart" subtype="verse" n="27">
                  <p>ܘܶܐܡܰܪ ܠܗܽܘܢ ܝܶܫܽܘܥ . ܕ݁ܟ݂ܽܠܟ݂ܽܘܢ ܬ݁ܶܬ݂ܟ݁ܰܫܠܽܘܢ ܒ݁ܺܝ ܒ݁ܗܳܢܳܐ
                    ܠܺܠܝܳܐ . ܟ݁ܬ݂ܺܝܒ݂ ܓ݁ܶܝܪ ܁ ܕ݁ܶܐܡܚܶܐ ܠܪܳܥܝܳܐ ܂ ܘܢܶܬ݂ܒ݁ܰܕ݁ܪܽܘܢ ܐܶܡܪܰܘܗ̱ܝ̈ .</p>
               </div>
               <div type="textpart" subtype="verse" n="28">
                  <p>ܐܶܠܳܐ ܡܳܐ ܕ݁ܩܳܡܶܬ݂ ܆ ܩܳܕ݂ܶܡ ܐ̱ܢܳܐ ܠܟ݂ܽܘܢ ܠܰܓ݂ܠܺܝܠܳܐ ܀</p>
               </div>
               <div type="textpart" subtype="verse" n="29">
                  <p>ܐܳܡܰܪ ܠܶܗ ܟ݁ܺܐܦ݂ܳܐ . ܐܶܢ ܟ݁ܽܠܗܽܘܢ ܢܶܬ݂ܟ݁ܰܫܠܽܘܢ ܆ ܐܶܠܳܐ ܠܳܐ
                    ܐܶܢܳܐ .</p>
               </div>
               <div type="textpart" subtype="verse" n="30">
                  <p>ܐܳܡܰܪ ܠܶܗ ܝܶܫܽܘܥ . ܐܰܡܺܝܢ ܐܳܡܰܪ ܐ̱ܢܳܐ ܠܳܟ݂ ܆ ܕ݁ܰܐܢ̱ܬ݁
                    ܝܰܘܡܳܢܳܐ ܁ ܒ݁ܠܺܠܝܳܐ ܗܳܢܳܐ ܁ ܩܕ݂ܳܡ ܕ݁ܢܶܩܪܶܐ ܬ݁ܰܪܢܳܓ݂ܠܳܐ ܬ݁ܰܪܬ݁ܶܝܢ̈ ܙܰܒ݂ܢܺܝܢ̈ ܆
                    ܬ݁ܠܳܬ݂ ܬ݁ܶܟ݂ܦ݁ܽܘܪ ܒ݁ܺܝ ܀</p>
               </div>
               <div type="textpart" subtype="verse" n="31">
                  <p>ܗܽܘ ܕ݁ܶܝܢ ܝܰܬ݁ܺܝܪܳܐܝܺܬ݂ ܐܳܡܰܪ ܗ̱ܘܳܐ . ܕ݁ܶܐܢ ܢܶܗܘܶܐ ܠܺܝ
                    ܠܰܡܡܳܬ݂ ܥܰܡܳܟ݂ ܆ ܠܳܐ ܐܶܟ݂ܦ݁ܽܘܪ ܒ݁ܳܟ݂ ܂ ܡܳܪܝ . ܘܰܐܟ݂ܘܳܬ݂ܶܗ ܐܳܦ݂ ܟ݁ܽܠܗܽܘܢ ܐܶܡܰܪܘ
                    ܀</p>
               </div>
               <div type="textpart" subtype="verse" n="32">
                  <p>ܘܶܐܬ݂ܰܘ ܠܕ݂ܽܘܟ݁ܬ݂ܳܐ ܐܰܝܕ݂ܳܐ ܕ݁ܡܶܬ݂ܩܰܪܝܳܐ ܂ ܓ݁ܶܕ݁ܣܺܡܰܢ .
                    ܘܶܐܡܰܪ ܠܬ݂ܰܠܡܺܝܕ݂ܰܘܗ̱ܝ̈ . ܬ݁ܶܒ݂ܘ ܗܳܪܟ݁ܳܐ ܂ ܥܰܕ݂ ܡܨܰܠܶܐ ܐ̱ܢܳܐ .</p>
               </div>
               <div type="textpart" subtype="verse" n="33">
                  <p>ܘܰܕ݂ܒ݂ܰܪ ܥܰܡܶܗ ܠܟ݂ܺܐܦ݂ܳܐ ܁ ܘܰܠܝܰܥܩܽܘܒ݂ ܂ ܘܰܠܝܽܘܚܰܢܳܢ ܆
                    ܘܫܰܪܺܝ ܠܡܶܬ݂ܟ݁ܡܳܪܽܘ ܂ ܘܰܠܡܶܬ݁ܬ݁ܥܳܩܽܘ .</p>
               </div>
               <div type="textpart" subtype="verse" n="34">
                  <p>ܘܶܐܡܰܪ ܠܗܽܘܢ . ܟ݁ܰܪܝܳܐ ܗ̱ܝ ܠܳܗ ܠܢܰܦ݂ܫܝ ܂ ܥܕ݂ܰܡܳܐ ܠܡܰܘܬ݁ܳܐ .
                    ܩܰܘܰܘ ܗܳܪܟ݁ܳܐ ܘܶܐܬ݁ܬ݁ܥܺܝܪܘ ܀</p>
               </div>
               <div type="textpart" subtype="verse" n="35">
                  <p>ܘܰܩܪܶܒ݂ ܩܰܠܺܝܠ ܂ ܘܰܢܦ݂ܰܠ ܥܰܠ ܐܰܪܥܳܐ . ܘܰܡܨܰܠܶܐ ܗ̱ܘܳܐ ܁ ܕ݁ܶܐܢ
                    ܡܶܫܟ݁ܚܳܐ ܂ ܬ݁ܶܥܒ݁ܰܪ ܡܶܢܶܗ ܫܳܥܬ݂ܳܐ .</p>
               </div>
               <div type="textpart" subtype="verse" n="36">
                  <p>ܘܶܐܡܰܪ . ܐܰܒ݂ܳܐ ܐܳܒ݂ܝ ܆ ܟ݁ܽܠ ܡܶܕ݁ܶܡ ܡܶܫܟ݁ܰܚ ܐܰܢ̱ܬ݁ . ܐܰܥܒ݁ܰܪ
                    ܡܶܢܝ ܟ݁ܳܣܳܐ ܗܳܢܳܐ . ܐܶܠܳܐ ܠܳܐ ܨܶܒ݂ܝܳܢܝ ܕ݁ܺܝܠܝ ܁ ܐܶܠܳܐ ܕ݁ܺܝܠܳܟ݂ ܀</p>
               </div>
               <div type="textpart" subtype="verse" n="37">
                  <p>ܘܶܐܬ݂ܳܐ ܐܶܫܟ݁ܰܚ ܐܶܢܽܘܢ ܟ݁ܰܕ݂ ܕ݁ܰܡܟ݁ܺܝܢ . ܘܶܐܡܰܪ ܠܟ݂ܺܐܦ݂ܳܐ .
                    ܫܶܡܥܽܘܢ ܁ ܕ݁ܡܶܟ݂ܬ݁ ܠܳܟ݂ ܆ ܠܳܐ ܐܶܫܟ݁ܰܚܬ݁ ܚܕ݂ܳܐ ܫܳܥܳܐ ܠܡܶܬ݁ܬ݁ܥܳܪܽܘ .</p>
               </div>
               <div type="textpart" subtype="verse" n="38">
                  <p>ܐܶܬ݁ܬ݁ܥܺܝܪܘ ܘܨܰܠܰܘ ܂ ܕ݁ܠܳܐ ܬ݁ܶܥܠܽܘܢ ܠܢܶܣܝܽܘܢܳܐ . ܪܽܘܚܳܐ
                    ܨܳܒ݂ܝܳܐ ܂ ܘܰܡܛܰܝܒ݂ܳܐ . ܐܶܠܳܐ ܦ݁ܰܓ݂ܪܳܐ ܟ݁ܪܺܝܗ ܀</p>
               </div>
               <div type="textpart" subtype="verse" n="39">
                  <p>ܘܶܐܙܰܠ ܬ݁ܽܘܒ݂ ܁ ܨܰܠܺܝ ܂ ܘܗܺܝ ܡܶܠܬ݂ܳܐ ܐܶܡܰܪ .</p>
               </div>
               <div type="textpart" subtype="verse" n="40">
                  <p>ܘܰܗܦ݂ܰܟ݂ ܐܶܬ݂ܳܐ ܬ݁ܽܘܒ݂ ܂ ܐܶܫܟ݁ܰܚ ܐܶܢܽܘܢ ܟ݁ܰܕ݂ ܕ݁ܰܡܟ݁ܺܝܢ .
                    ܡܶܛܽܠ ܕ݁ܥܰܝܢܰܝܗܽܘܢ̈ ܝܰܩܺܝܪܳܢ̈ ܗ̱ܘܰܝ̈ . ܘܠܳܐ ܝܳܕ݂ܥܺܝܢ ܗ̱ܘܰܘ ܡܳܢܳܐ ܢܺܐܡܪܽܘܢ ܠܶܗ
                    .</p>
               </div>
               <div type="textpart" subtype="verse" n="41">
                  <p>ܘܶܐܬ݂ܳܐ ܕ݁ܰܬ݂ܠܳܬ݂ ܙܰܒ݂ܢܺܝܢ̈ ܂ ܘܶܐܡܰܪ ܠܗܽܘܢ ܁ ܕ݁ܡܰܟ݂ܘ ܡܶܟ݁ܺܝܠ
                    ܂ ܘܶܐܬ݁ܬ݁ܢܺܝܚܘ . ܡܛܳܬ݂ ܚܰܪܬ݂ܳܐ ܁ ܘܶܐܬ݂ܳܬ݂ ܫܳܥܬ݂ܳܐ . ܘܗܳܐ ܡܶܫܬ݁ܠܶܡ ܒ݁ܪܶܗ
                    ܕ݁ܐ̱ܢܳܫܳܐ ܒ݁ܺܐܝܕ݂ܰܝܗܽܘܢ̈ ܕ݁ܚܰܛܳܝܶܐ̈ .</p>
               </div>
               <div type="textpart" subtype="verse" n="42">
                  <p>ܩܽܘܡܘ ܁ ܢܺܐܙܰܠ . ܗܳܐ ܩܪܶܒ݂ ܗܰܘ ܕ݁ܡܰܫܠܶܡ ܠܺܝ ܀</p>
               </div>
               <div type="textpart" subtype="verse" n="43">
                  <p>ܘܥܰܕ݂ ܗܽܘ ܡܡܰܠܶܠ ܆ ܐܶܬ݂ܳܐ ܝܺܗܽܘܕ݂ܳܐ ܣܟ݂ܰܪܝܽܘܛܳܐ ܚܰܕ݂ ܡܶܢ
                    ܬ݁ܪܶܥܣܰܪ̈ : ܘܥܰܡܳܐ ܣܰܓ݁ܺܝܳܐܐ ܁ ܥܰܡ ܣܰܦ݂ܣܺܪܶܐ̈ ܂ ܘܚܽܘܛܪܶܐ̈ ܇ ܡܶܢ ܠܘܳܬ݂ ܪܰܒ݁ܰܝ̈
                    ܟ݁ܳܗܢܶܐ̈ ܂ ܘܣܳܦ݂ܪܶܐ̈ ܘܩܰܫܺܝܫܶܐ̈ ܀</p>
               </div>
               <div type="textpart" subtype="verse" n="44">
                  <p>ܘܝܰܗ̱ܒ݂ ܠܗܽܘܢ ܐܳܬ݂ܳܐ ܡܰܫܠܡܳܢܳܐ ܗܰܘ ܕ݁ܡܰܫܠܶܡ ܂ ܘܶܐܡܰܪ . ܗܰܘ
                    ܕ݁ܢܳܫܶܩ ܐ̱ܢܳܐ ܁ ܗܽܘܝܽܘ . ܐܽܘܚܕ݁ܽܘܗ̱ܝ ܙܗܺܝܪܳܐܝܺܬ݂ ܂ ܘܰܐܘܒ݁ܠܽܘܗ̱ܝ ܀</p>
               </div>
               <div type="textpart" subtype="verse" n="45">
                  <p>ܘܒ݂ܰܪ ܫܳܥܬ݂ܶܗ ܩܪܶܒ݂ ܂ ܘܶܐܡܰܪ ܠܶܗ . ܪܰܒ݁ܺܝ ܁ ܪܰܒ݁ܺܝ ܂ ܘܢܰܫܩܶܗ
                    .</p>
               </div>
               <div type="textpart" subtype="verse" n="46">
                  <p>ܗܶܢܽܘܢ ܕ݁ܶܝܢ ܐܰܪܡܺܝܘ ܥܠܰܘܗ̱ܝ ܐܺܝܕ݂ܰܝܳܐ̈ ܂ ܘܰܐܚܕ݁ܽܘܗ̱ܝ ܀</p>
               </div>
               <div type="textpart" subtype="verse" n="47">
                  <p>ܚܰܕ݂ ܕ݁ܶܝܢ ܡܶܢ ܗܳܢܽܘܢ ܕ݁ܩܳܝܡܺܝܢ ܆ ܫܡܰܛ ܣܰܝܦ݂ܳܐ ܁ ܘܰܡܚܳܝܗ̱ܝ
                    ܠܥܰܒ݂ܕ݁ܶܗ ܕ݁ܪܰܒ݁ ܟ݁ܳܗܢܶܐ̈ ܂ ܘܫܰܩܠܳܗ ܐܶܕ݂ܢܶܗ ܀</p>
               </div>
               <div type="textpart" subtype="verse" n="48">
                  <p>ܗܽܘ ܕ݁ܶܝܢ ܝܶܫܽܘܥ ܥܢܳܐ ܂ ܘܶܐܡܰܪ ܠܗܽܘܢ . ܐܰܝܟ݂ ܕ݁ܥܰܠ ܓ݁ܰܝܳܣܳܐ
                    ܢܦ݂ܰܩܬ݁ܽܘܢ ܆ ܒ݁ܣܰܝܦ݂ܶܐ̈ ܘܰܒ݂ܚܽܘܛܪܶܐ̈ ܂ ܕ݁ܬ݂ܶܐܚܕ݁ܽܘܢܳܢܝ ܆</p>
               </div>
               <div type="textpart" subtype="verse" n="49">
                  <p>ܟ݁ܽܠܝܽܘܡ ܠܘܳܬ݂ܟ݂ܽܘܢ ܗܘܺܝܬ݂ ܟ݁ܰܕ݂ ܡܰܠܶܦ݂ ܐ̱ܢܳܐ ܒ݁ܗܰܝܟ݁ܠܳܐ ܆
                    ܘܠܳܐ ܐܶܚܰܕ݁ܬ݁ܽܘܢܳܢܝ . ܐܶܠܳܐ ܕ݁ܢܶܫܠܡܽܘܢ ܟ݁ܬ݂ܳܒ݂ܶܐ̈ ܗܘܳܬ݂ ܗܳܕ݂ܶܐ ܀</p>
               </div>
               <div type="textpart" subtype="verse" n="50">
                  <p>ܗܳܝܕ݁ܶܝܢ ܫܰܒ݂ܩܽܘܗ̱ܝ ܬ݁ܰܠܡܺܝܕ݂ܰܘܗ̱ܝ̈ ܂ ܘܰܥܪܰܩܘ ܀</p>
               </div>
               <div type="textpart" subtype="verse" n="51">
                  <p>ܘܰܥܠܰܝܡܳܐ ܚܰܕ݂ ܐܳܬ݂ܶܐ ܗ̱ܘܳܐ ܒ݁ܳܬ݂ܪܶܗ ܆ ܘܰܥܛܺܝܦ݂ ܣܶܕ݁ܽܘܢܳܐ
                    ܥܰܪܛܶܠ ܂ ܘܰܐܚܕ݁ܽܘܗ̱ܝ .</p>
               </div>
               <div type="textpart" subtype="verse" n="52">
                  <p>ܗܽܘ ܕ݁ܶܝܢ ܫܒ݂ܰܩ ܣܶܕ݁ܽܘܢܳܐ ܂ ܘܰܥܪܰܩ ܥܰܪܛܶܠ ܀</p>
               </div>
               <div type="textpart" subtype="verse" n="53">
                  <p>ܘܰܐܘܒ݁ܠܽܘܗ̱ܝ ܠܝܶܫܽܘܥ ܠܘܳܬ݂ ܩܰܝܳܦ݂ܳܐ ܪܰܒ݁ ܟ݁ܳܗܢܶܐ̈ .
                    ܘܶܐܬ݂ܟ݁ܰܢܰܫܘ ܠܘܳܬ݂ܶܗ ܟ݁ܽܠܗܽܘܢ ܪܰܒ݁ܰܝ̈ ܟ݁ܳܗܢܶܐ̈ ܂ ܘܣܳܦ݂ܪܶܐ̈ ܘܩܰܫܺܝܫܶܐ̈ ܀</p>
               </div>
               <div type="textpart" subtype="verse" n="54">
                  <p>ܫܶܡܥܽܘܢ ܕ݁ܶܝܢ ܡܶܢ ܪܽܘܚܩܳܐ ܐܳܬ݂ܶܐ ܗ̱ܘܳܐ ܒ݁ܳܬ݂ܪܶܗ ܆ ܥܕ݂ܰܡܳܐ
                    ܠܓ݂ܰܘ ܕ݁ܳܪܬ݁ܳܐ ܕ݁ܪܰܒ݁ ܟ݁ܳܗܢܶܐ̈ . ܘܝܳܬ݂ܶܒ݂ ܗ̱ܘܳܐ ܥܰܡ ܡܫܰܡܫܳܢܶܐ̈ ܂ ܘܫܳܚܶܢ ܠܽܘܩܒ݂ܰܠ
                    ܢܽܘܪܳܐ ܀</p>
               </div>
               <div type="textpart" subtype="verse" n="55">
                  <p>ܪܰܒ݁ܰܝ̈ ܟ݁ܳܗܢܶܐ̈ ܕ݁ܶܝܢ ܁ ܘܟ݂ܽܠܶܗ ܟ݁ܶܢܫܗܽܘܢ ܆ ܒ݁ܳܥܶܝܢ ܗ̱ܘܰܘ
                    ܥܰܠ ܝܶܫܽܘܥ ܣܳܗܕ݁ܽܘܬ݂ܳܐ ܁ ܕ݁ܰܢܡܺܝܬ݂ܽܘܢܳܝܗ̱ܝ ܇ ܘܠܳܐ ܐܶܫܟ݁ܰܚܘ .</p>
               </div>
               <div type="textpart" subtype="verse" n="56">
                  <p>ܟ݁ܰܕ݂ ܣܰܓ݁ܺܝܶܐܐ̈ ܓ݁ܶܝܪ ܡܰܣܗܕ݂ܺܝܢ ܗ̱ܘܰܘ ܥܠܰܘܗ̱ܝ ܆ ܠܳܐ ܫܰܘܝܳܢ̈
                    ܗܘܰܝ̈ ܣܳܗܕ݁ܘܳܬ݂ܗܽܘܢ̈ .</p>
               </div>
               <div type="textpart" subtype="verse" n="57">
                  <p>ܐ̱ܢܳܫܺܝܢ ܕ݁ܶܝܢ ܩܳܡܘ ܥܠܰܘܗ̱ܝ ܁ ܣܳܗܕ݁ܶܐ̈ ܕ݁ܫܽܘܩܪܳܐ ܂ ܘܶܐܡܰܪܘ
                    .</p>
               </div>
               <div type="textpart" subtype="verse" n="58">
                  <p>ܕ݁ܰܚܢܰܢ ܫܡܰܥܢܳܝܗ̱ܝ ܕ݁ܶܐܡܰܪ . ܕ݁ܶܐܢܳܐ ܫܳܪܶܐ ܐ̱ܢܳܐ ܗܰܝܟ݁ܠܳܐ
                    ܗܳܢܳܐ ܕ݁ܰܥܒ݂ܺܝܕ݂ ܒ݁ܺܐܝܕ݂ܰܝܳܐ̈ ܆ ܘܠܰܬ݂ܠܳܬ݂ܳܐ ܝܰܘܡܺܝܢ̈ ܒ݁ܳܢܶܐ ܐ̱ܢܳܐ ܐ̱ܚܪܺܢܳܐ ܂
                    ܕ݁ܠܳܐ ܥܒ݂ܺܝܕ݂ ܒ݁ܺܐܝܕ݂ܰܝܳܐ̈ .</p>
               </div>
               <div type="textpart" subtype="verse" n="59">
                  <p>ܘܳܐܦ݂ܠܳܐ ܕ݁ܶܝܢ ܗܳܟ݂ܰܢܳܐ ܫܰܘܝܳܐ ܗ̱ܘܳܬ݂ ܣܳܗܕ݁ܽܘܬ݂ܗܽܘܢ .</p>
               </div>
               <div type="textpart" subtype="verse" n="60">
                  <p>ܘܩܳܡ ܪܰܒ݁ ܟ݁ܳܗܢܶܐ̈ ܒ݁ܰܡܨܰܥܬ݂ܳܐ . ܘܫܰܐܠܶܗ ܠܝܶܫܽܘܥ ܂ ܘܶܐܡܰܪ .
                    ܠܳܐ ܡܦ݂ܰܢܶܐ ܐܰܢ̱ܬ݁ ܦ݁ܶܬ݂ܓ݂ܳܡܳܐ ܆ ܡܳܢܳܐ ܡܰܣܗܕ݂ܺܝܢ ܥܠܰܝܟ݁ ܗܳܠܶܝܢ ܆</p>
               </div>
               <div type="textpart" subtype="verse" n="61">
                  <p>ܗܽܘ ܕ݁ܶܝܢ ܫܰܬ݁ܺܝܩ ܗ̱ܘܳܐ . ܘܡܶܕ݁ܶܡ ܠܳܐ ܥܢܳܝܗ̱ܝ ܀ ܘܬ݂ܽܘܒ݂
                    ܫܰܐܠܶܗ ܪܰܒ݁ ܟ݁ܳܗܢܶܐ̈ ܂ ܘܶܐܡܰܪ . ܐܰܢ̱ܬ݁ ܗ̱ܽܘ ܡܫܺܝܚܳܐ ܁ ܒ݁ܪܶܗ ܕ݁ܰܡܒ݂ܰܪܟ݂ܳܐ .</p>
               </div>
               <div type="textpart" subtype="verse" n="62">
                  <p>ܗܽܘ ܕ݁ܶܝܢ ܝܶܫܽܘܥ ܐܶܡܰܪ ܠܶܗ . ܐܶܢܳܐ ܐ̱ܢܳܐ . ܘܬ݂ܶܚܙܽܘܢ ܠܰܒ݂ܪܶܗ
                    ܕ݁ܐ̱ܢܳܫܳܐ ܁ ܕ݁ܝܳܬ݂ܶܒ݂ ܡܶܢ ܝܰܡܺܝܢܳܐ ܕ݁ܚܰܝܠܳܐ ܆ ܘܳܐܬ݂ܶܐ ܥܰܠ ܥܢܳܢܰܝ̈ ܫܡܰܝܳܐ ܀</p>
               </div>
               <div type="textpart" subtype="verse" n="63">
                  <p>ܪܰܒ݁ ܟ݁ܳܗܢܶܐ̈ ܕ݁ܶܝܢ ܨܪܳܐ ܟ݁ܽܘܬ݁ܺܝܢܶܗ ܂ ܘܶܐܡܰܪ . ܡܳܢܳܐ
                    ܡܶܟ݁ܺܝܠ ܡܶܬ݂ܒ݁ܥܶܝܢ ܠܰܢ ܣܳܗܕ݁ܶܐ̈ .</p>
               </div>
               <div type="textpart" subtype="verse" n="64">
                  <p>ܗܳܐ ܡܶܢ ܦ݁ܽܘܡܶܗ ܫܡܰܥܬ݁ܽܘܢ ܓ݁ܽܘܕ݁ܳܦ݂ܳܐ . ܡܳܢܳܐ ܡܶܬ݂ܚܙܶܐ
                    ܠܟ݂ܽܘܢ . ܗܶܢܽܘܢ ܕ݁ܶܝܢ ܟ݁ܽܠܗܽܘܢ ܕ݁ܳܢܘ ܂ ܕ݁ܚܰܝܳܒ݂ ܗ̱ܽܘ ܡܰܘܬ݁ܳܐ ܀</p>
               </div>
               <div type="textpart" subtype="verse" n="65">
                  <p>ܘܫܰܪܺܝܘ ܐ̱ܢܳܫܺܝܢ̈ ܪܳܩܺܝܢ ܒ݁ܦ݁ܰܪܨܽܘܦ݁ܶܗ . ܘܰܡܚܰܦ݁ܶܝܢ
                    ܐܰܦ݁ܰܘܗ̱ܝ̈ ܁ ܘܰܡܩܰܦ݁ܚܺܝܢ ܠܶܗ ܂ ܘܳܐܡܪܺܝܢ . ܐܶܬ݂ܢܰܒ݁ܳܐ . ܘܕ݂ܰܚܫܶܐ̈ ܡܳܚܶܝܢ ܗ̱ܘܰܘ
                    ܠܶܗ ܥܰܠ ܦ݁ܰܟ݁ܰܘܗ̱ܝ̈ ܀</p>
               </div>
               <div type="textpart" subtype="verse" n="66">
                  <p>ܘܟ݂ܰܕ݂ ܫܶܡܥܽܘܢ ܠܬ݂ܰܚܬ݁ ܒ݁ܕ݂ܳܪܬ݁ܳܐ ܆ ܐܶܬ݂ܳܬ݂ ܥܠܰܝܡܬ݂ܳܐ ܚܕ݂ܳܐ
                    ܕ݁ܪܰܒ݁ ܟ݁ܳܗܢܶܐ̈ ܂</p>
               </div>
               <div type="textpart" subtype="verse" n="67">
                  <p>ܚܙܳܬ݂ܶܗ ܕ݁ܫܳܚܶܢ . ܘܚܳܪܰܬ݂ ܒ݁ܶܗ ܂ ܘܳܐܡܪܳܐ ܠܶܗ . ܘܳܐܦ݂ ܐܰܢ̱ܬ݁
                    ܥܰܡ ܝܶܫܽܘܥ ܗܘܰܝܬ݁ ܢܳܨܪܳܝܳܐ .</p>
               </div>
               <div type="textpart" subtype="verse" n="68">
                  <p>ܗܽܘ ܕ݁ܶܝܢ ܟ݁ܦ݂ܰܪ ܂ ܘܶܐܡܰܪ . ܠܳܐ ܝܳܕ݂ܰܥ ܐ̱ܢܳܐ ܡܳܢܳܐ ܐܳܡܪܳܐ
                    ܐܰܢ̱ܬ݁ܝ . ܘܰܢܦ݂ܰܩ ܠܒ݂ܰܪ ܠܣܶܦ݁ܳܐ ܂ ܘܰܩܪܳܐ ܬ݁ܰܪܢܳܓ݂ܠܳܐ .</p>
               </div>
               <div type="textpart" subtype="verse" n="69">
                  <p>ܘܰܚܙܳܬ݂ܶܗ ܬ݁ܽܘܒ݂ ܥܠܰܝܡܬ݂ܳܐ ܗܳܝ ܆ ܘܫܰܪܝܰܬ݂ ܕ݁ܬ݂ܺܐܡܰܪ ܠܰܐܝܠܶܝܢ
                    ܕ݁ܩܳܝܡܺܝܢ ܇ ܕ݁ܳܐܦ݂ ܗܳܢܳܐ ܡܶܢܗܽܘܢ ܗ̱ܽܘ .</p>
               </div>
               <div type="textpart" subtype="verse" n="70">
                  <p>ܗܽܘ ܕ݁ܶܝܢ ܬ݁ܽܘܒ݂ ܟ݁ܦ݂ܰܪ . ܘܒ݂ܳܬ݂ܰܪ ܩܰܠܺܝܠ ܆ ܬ݁ܽܘܒ݂ ܗܳܢܽܘܢ
                    ܕ݁ܩܳܝܡܺܝܢ ܐܶܡܰܪܘ ܠܟ݂ܺܐܦ݂ܳܐ . ܫܰܪܺܝܪܳܐܝܺܬ݂ ܡܶܢܗܽܘܢ ܐܰܢ̱ܬ݁ . ܐܳܦ݂ ܓ݁ܶܝܪ ܓ݁ܠܺܝܠܳܝܳܐ
                    ܐܰܢ̱ܬ݁ ܁ ܘܡܰܡܠ̱ܠܳܟ݂ ܕ݁ܳܡܶܐ .</p>
               </div>
               <div type="textpart" subtype="verse" n="71">
                  <p>ܗܽܘ ܕ݁ܶܝܢ ܫܰܪܺܝ ܗ̱ܘܳܐ ܁ ܡܰܚܪܶܡ ܘܝܳܡܶܐ : ܕ݁ܠܳܐ ܝܳܕ݂ܰܥ ܐ̱ܢܳܐ
                    ܠܓ݂ܰܒ݂ܪܳܐ ܗܳܢܳܐ ܂ ܕ݁ܳܐܡܪܺܝܢ ܐܢ̱ܬ݁ܽܘܢ .</p>
               </div>
               <div type="textpart" subtype="verse" n="72">
                  <p>ܘܒ݂ܳܗ ܒ݁ܫܳܥܬ݂ܳܐ ܂ ܩܪܳܐ ܬ݁ܰܪܢܳܓ݂ܠܳܐ ܕ݁ܬ݂ܰܪܬ݁ܶܝܢ̈ ܙܰܒ݂ܢܺܝܢ̈ ܀
                    ܘܶܐܬ݁ܕ݁ܟ݂ܰܪ ܫܶܡܥܽܘܢ ܡܶܠܬ݂ܶܗ ܕ݁ܝܶܫܽܘܥ ܁ ܕ݁ܶܐܡܰܪ ܗ̱ܘܳܐ ܠܶܗ ܇ ܕ݁ܰܩܕ݂ܳܡ ܕ݁ܢܶܩܪܶܐ
                    ܬ݁ܰܪܢܳܓ݂ܠܳܐ ܬ݁ܰܪܬ݁ܶܝܢ̈ ܙܰܒ݂ܢܺܝܢ̈ ܁ ܬ݁ܠܳܬ݂ ܬ݁ܶܟ݂ܦ݁ܽܘܪ ܒ݁ܺܝ . ܘܫܰܪܺܝ ܕ݁ܢܶܒ݂ܟ݁ܶܐ
                    ܀</p>
               </div>
            </div>
            <div type="textpart" subtype="chapter" n="15">
               <div type="textpart" subtype="verse" n="1">
                  <p>ܘܡܶܚܕ݂ܳܐ ܒ݁ܨܰܦ݂ܪܳܐ ܆ ܥܒ݂ܰܕ݂ܘ ܡܶܠܟ݁ܳܐ ܪܰܒ݁ܰܝ̈ ܟ݁ܳܗܢܶܐ̈ ܂ ܥܰܡ
                    ܩܰܫܺܝܫܶܐ̈ ܘܥܰܡ ܣܳܦ݂ܪܶܐ̈ ܁ ܘܥܰܡ ܟ݁ܽܠܳܗ ܟ݁ܢܽܘܫܬ݁ܳܐ . ܘܶܐܣܰܪܘ ܠܝܶܫܽܘܥ ܂
                    ܘܰܐܘܒ݁ܠܽܘܗ̱ܝ . ܘܰܐܫܠܡܽܘܗ̱ܝ ܠܦ݁ܺܝܠܰܛܳܘܣ ܀</p>
               </div>
               <div type="textpart" subtype="verse" n="2">
                  <p>ܘܫܰܐܠܶܗ ܦ݁ܺܝܠܰܛܳܘܣ . ܐܰܢ̱ܬ݁ ܗ̱ܽܘ ܡܰܠܟ݁ܳܐ ܕ݁ܺܝܗܽܘܕ݂ܳܝܶܐ̈ ܆ ܗܽܘ
                    ܕ݁ܶܝܢ ܥܢܳܐ ܂ ܘܶܐܡܰܪ ܠܶܗ . ܐܰܢ̱ܬ݁ ܐܶܡܰܪܬ݁ ܀</p>
               </div>
               <div type="textpart" subtype="verse" n="3">
                  <p>ܘܳܐܟ݂ܠܺܝܢ ܗ̱ܘܰܘ ܩܰܪܨܰܘܗ̱ܝ̈ ܪܰܒ݁ܰܝ̈ ܟ݁ܳܗܢܶܐ̈ ܂ ܒ݁ܣܰܓ݁ܺܝܳܐܬ݂ܳܐ̈
                    .</p>
               </div>
               <div type="textpart" subtype="verse" n="4">
                  <p>ܗܽܘ ܕ݁ܶܝܢ ܦ݁ܺܝܠܰܛܳܘܣ ܬ݁ܽܘܒ݂ ܫܰܐܠܶܗ ܂ ܘܶܐܡܰܪ ܠܶܗ . ܠܳܐ ܡܦ݂ܰܢܶܐ
                    ܐܰܢ̱ܬ݁ ܦ݁ܶܬ݂ܓ݂ܳܡܳܐ ܆ ܚܙܺܝ ܟ݁ܡܳܐ ܡܰܣܗܕ݂ܺܝܢ ܥܠܰܝܟ݁ ܀</p>
               </div>
               <div type="textpart" subtype="verse" n="5">
                  <p>ܗܽܘ ܕ݁ܶܝܢ ܝܶܫܽܘܥ ܁ ܡܶܕ݁ܶܡ ܦ݁ܶܬ݂ܓ݂ܳܡܳܐ ܠܳܐ ܝܰܗ̱ܒ݂ . ܐܰܝܟ݁ܰܢܳܐ
                    ܕ݁ܢܶܬ݁ܕ݁ܰܡܰܪ ܦ݁ܺܝܠܰܛܳܘܣ ܀</p>
               </div>
               <div type="textpart" subtype="verse" n="6">
                  <p>ܡܥܳܕ݂ ܗ̱ܘܳܐ ܕ݁ܶܝܢ ܒ݁ܟ݂ܽܠ ܥܺܐܕ݂ܳܐ ܇ ܠܡܶܫܪܳܐ ܠܗܽܘܢ ܐܰܣܺܝܪܳܐ
                    ܚܰܕ݂ ܂ ܐܰܝܢܳܐ ܕ݁ܫܳܐܠܺܝܢ .</p>
               </div>
               <div type="textpart" subtype="verse" n="7">
                  <p>ܘܺܐܝܬ݂ ܗ̱ܘܳܐ ܚܰܕ݂ ܕ݁ܡܶܬ݂ܩܪܶܐ ܂ ܒ݁ܰܪ ܐܰܒ݁ܰܐ . ܕ݁ܰܐܣܺܝܪ ܗ̱ܘܳܐ
                    ܥܰܡ ܥܳܒ݂ܕ݁ܰܝ̈ ܐܶܣܛܰܣܺܝܢ . ܗܳܢܽܘܢ ܕ݁ܩܶܛܠܳܐ ܒ݁ܶܐܣܛܰܣܺܝܢ ܥܒ݂ܰܕ݂ܘ .</p>
               </div>
               <div type="textpart" subtype="verse" n="8">
                  <p>ܘܰܩܥܰܘ ܥܰܡܳܐ ܆ ܘܫܰܪܺܝܘ ܠܡܶܫܰܐܠ ܁ ܐܰܝܟ݂ ܕ݁ܰܡܥܳܕ݂ ܗ̱ܘܳܐ ܥܳܒ݂ܶܕ݂
                    ܠܗܽܘܢ .</p>
               </div>
               <div type="textpart" subtype="verse" n="9">
                  <p>ܗܽܘ ܕ݁ܶܝܢ ܦ݁ܺܝܠܰܛܳܘܣ ܥܢܳܐ ܂ ܘܶܐܡܰܪ . ܨܳܒ݂ܶܝܢ ܐܢ̱ܬ݁ܽܘܢ ܆
                    ܐܶܫܪܶܐ ܠܟ݂ܽܘܢ ܡܰܠܟ݁ܳܐ ܕ݁ܺܝܗܽܘܕ݂ܳܝܶܐ̈ .</p>
               </div>
               <div type="textpart" subtype="verse" n="10">
                  <p>ܝܳܕ݂ܰܥ ܗ̱ܘܳܐ ܓ݁ܶܝܪ ܦ݁ܺܝܠܰܛܳܘܣ ܂ ܕ݁ܡܶܢ ܚܣܳܡܳܐ ܐܰܫܠܡܽܘܗ̱ܝ
                    ܪܰܒ݁ܰܝ̈ ܟ݁ܳܗܢܶܐ̈ ܀.܀.܀܀</p>
               </div>
               <milestone unit="SyrChapter" n="14"/>
               <div type="textpart" subtype="verse" n="11">
                  <p>ܪܰܒ݁ܰܝ̈ ܟ݁ܳܗܢܶܐ̈ ܕ݁ܶܝܢ ܁ ܝܰܬ݁ܺܝܪܳܐܝܺܬ݂ ܚܰܦ݁ܶܛܘ ܠܟ݂ܶܢܫܶܐ̈ ܆
                    ܕ݁ܰܠܒ݂ܰܪ ܐܰܒ݂ܰܐ ܢܶܫܪܶܐ ܠܗܽܘܢ ܀</p>
               </div>
               <div type="textpart" subtype="verse" n="12">
                  <p>ܗܽܘ ܕ݁ܶܝܢ ܦ݁ܺܝܠܰܛܳܘܣ ܐܶܡܰܪ ܠܗܽܘܢ ܁ ܡܳܢܳܐ ܗܳܟ݂ܺܝܠ ܨܳܒ݂ܶܝܢ
                    ܐܢ̱ܬ݁ܽܘܢ ܐܶܥܒ݁ܶܕ݂ ܠܗܳܢܳܐ ܇ ܕ݁ܩܳܪܶܝܢ ܐܢ̱ܬ݁ܽܘܢ ܡܰܠܟ݁ܳܐ ܕ݁ܺܝܗܽܘܕ݂ܳܝܶܐ̈ .</p>
               </div>
               <div type="textpart" subtype="verse" n="13">
                  <p>ܗܶܢܽܘܢ ܕ݁ܶܝܢ ܬ݁ܽܘܒ݂ ܩܥܰܘ ܂ ܙܩܽܘܦ݂ܳܝܗ̱ܝ ܀</p>
               </div>
               <div type="textpart" subtype="verse" n="14">
                  <p>ܗܽܘ ܕ݁ܶܝܢ ܦ݁ܺܝܠܰܛܳܘܣ ܐܶܡܰܪ ܠܗܽܘܢ ܁ ܡܳܢܳܐ ܓ݁ܶܝܪ ܕ݁ܒ݂ܺܝܫ
                    ܥܒ݂ܰܕ݂ . ܘܗܶܢܽܘܢ ܝܰܬ݁ܺܝܪܳܐܝܺܬ݂ ܩܳܥܶܝܢ ܗ̱ܘܰܘ ܂ ܙܩܽܘܦ݂ܳܝܗ̱ܝ ܀</p>
               </div>
               <div type="textpart" subtype="verse" n="15">
                  <p>ܦ݁ܺܝܠܰܛܳܘܣ ܕ݁ܶܝܢ ܨܒ݂ܳܐ ܂ ܕ݁ܢܶܥܒ݁ܶܕ݂ ܨܶܒ݂ܝܳܢܳܐ ܠܟ݂ܶܢܫܶܐ̈ .
                    ܘܰܫܪܳܐ ܠܗܽܘܢ ܠܒ݂ܰܪ ܐܰܒ݁ܰܐ . ܘܰܐܫܠܶܡ ܠܗܽܘܢ ܠܝܶܫܽܘܥ ܂ ܟ݁ܰܕ݂ ܡܢܰܓ݁ܰܕ݂ ܁ ܕ݁ܢܶܙܕ݁ܩܶܦ݂
                    ܀</p>
               </div>
               <div type="textpart" subtype="verse" n="16">
                  <p>ܐܶܣܛܪܰܛܺܝܽܘܛܶܐ̈ ܕ݁ܶܝܢ ܐܰܘܒ݁ܠܽܘܗ̱ܝ ܠܓ݂ܰܘ ܕ݁ܳܪܬ݁ܳܐ ܂
                    ܕ݁ܺܐܝܬ݂ܶܝܗ ܦ݁ܪܶܛܳܘܪܺܝܳܢ . ܘܰܩܪܰܘ ܠܟ݂ܽܠܳܗ ܐܶܣܦ݁ܺܝܪ .</p>
               </div>
               <div type="textpart" subtype="verse" n="17">
                  <p>ܘܰܐܠܒ݁ܫܽܘܗ̱ܝ ܐܰܪܓ݂ܳܘܢܶܐ̈ . ܘܰܓ݂ܕ݂ܰܠܘ ܣܳܡܘ ܠܶܗ ܟ݁ܠܺܝܠܳܐ
                    ܕ݁ܟ݂ܽܘܒ݁ܶܐ̈ ܆</p>
               </div>
               <div type="textpart" subtype="verse" n="18">
                  <p>ܘܫܰܪܺܝܘ ܠܡܶܫܰܐܠ ܒ݁ܰܫܠܳܡܶܗ ܇ ܫܠܳܡ ܡܰܠܟ݁ܳܐ ܕ݁ܺܝܗܽܘܕ݂ܳܝܶܐ̈
                    ܅</p>
               </div>
               <div type="textpart" subtype="verse" n="19">
                  <p>ܘܡܳܚܶܝܢ ܗ̱ܘܰܘ ܠܶܗ ܥܰܠ ܪܺܫܶܗ ܒ݁ܩܰܢܝܳܐ . ܘܪܳܩܺܝܢ ܗ̱ܘܰܘ
                    ܒ݁ܰܐܦ݁ܰܘܗ̱ܝ̈ . ܘܒ݂ܳܪܟ݁ܺܝܢ ܗ̱ܘܰܘ ܥܰܠ ܒ݁ܽܘܪܟ݁ܰܝܗܽܘܢ̈ ܂ ܘܣܳܓ݂ܕ݁ܺܝܢ ܠܶܗ ܀</p>
               </div>
               <div type="textpart" subtype="verse" n="20">
                  <p>ܘܟ݂ܰܕ݂ ܒ݁ܰܙܰܚܘ ܒ݁ܶܗ ܇ ܐܰܫܠܚܽܘܗ̱ܝ ܐܰܪܓ݂ܳܘܢܶܐ̈ ܂ ܘܰܐܠܒ݁ܫܽܘܗ̱ܝ
                    ܡܳܐܢܰܘܗ̱ܝ̈ . ܘܰܐܦ݁ܩܽܘܗ̱ܝ ܕ݁ܢܶܙܩܦ݂ܽܘܢܳܝܗ̱ܝ ܀</p>
               </div>
               <div type="textpart" subtype="verse" n="21">
                  <p>ܘܫܰܚܰܪܘ ܚܰܕ݂ ܕ݁ܥܳܒ݂ܰܪ ܗ̱ܘܳܐ ܆ ܫܶܡܥܽܘܢ ܩܽܘܪܺܝܢܳܝܳܐ ܇ ܕ݁ܳܐܬ݂ܶܐ
                    ܗ̱ܘܳܐ ܡܶܢ ܩܪܺܝܬ݂ܳܐ ܁ ܐܰܒ݂ܽܘܗ̱ܝ ܕ݁ܰܐܠܶܟ݁ܣܰܢܕ݁ܪܳܘܣ ܘܰܕ݂ܪܽܘܦ݂ܳܘܣ ܂ ܕ݁ܢܶܫܩܽܘܠ
                    ܙܩܺܝܦ݂ܶܗ ܀</p>
               </div>
               <div type="textpart" subtype="verse" n="22">
                  <p>ܘܰܐܝܬ݁ܝܽܘܗ̱ܝ ܠܓ݁ܳܓ݂ܽܘܠܬ݁ܳܐ . ܕ݁ܽܘܟ݁ܬ݂ܳܐ ܕ݁ܡܶܬ݂ܦ݁ܰܫܩܳܐ ܂
                    ܩܰܪܩܰܦ݂ܬ݂ܳܐ ܀</p>
               </div>
               <div type="textpart" subtype="verse" n="23">
                  <p>ܘܝܰܗ̱ܒ݂ܘ ܠܶܗ ܠܡܶܫܬ݁ܳܐ ܂ ܚܰܡܪܳܐ ܕ݁ܰܚܠܺܝܛ ܒ݁ܶܗ ܡܽܘܪܳܐ . ܗܽܘ
                    ܕ݁ܶܝܢ ܠܳܐ ܢܣܰܒ݂ ܀</p>
               </div>
               <div type="textpart" subtype="verse" n="24">
                  <p>ܘܟ݂ܰܕ݂ ܙܰܩܦ݁ܽܘܗ̱ܝ ܆ ܦ݁ܰܠܶܓ݂ܘ ܡܳܐܢܰܘܗ̱ܝ̈ ܂ ܘܰܐܪܡܺܝܘ ܥܠܰܝܗܽܘܢ
                    ܦ݁ܶܣܳܐ ܇ ܡܰܢܽܘ ܡܳܢܳܐ ܢܶܣܰܒ݂ ܀</p>
               </div>
               <div type="textpart" subtype="verse" n="25">
                  <p>ܐܺܝܬ݂ ܗ̱ܘܳܐ ܕ݁ܶܝܢ ܫܳܥܶܐ̈ ܬ݁ܠܳܬ݂ ܂ ܟ݁ܰܕ݂ ܙܰܩܦ݁ܽܘܗ̱ܝ ܀</p>
               </div>
               <div type="textpart" subtype="verse" n="26">
                  <p>ܘܰܟ݂ܬ݂ܺܝܒ݂ܳܐ ܗ̱ܘܳܬ݂ ܥܶܠܬ݂ܳܐ ܕ݁ܡܰܘܬ݁ܶܗ ܂ ܒ݁ܰܟ݂ܬ݂ܳܒ݂ܳܐ . ܗܳܢܳܐ
                    ܗ̱ܘ ܡܰܠܟ݁ܳܐ ܕ݁ܺܝܗܽܘܕ݂ܳܝܶܐ̈ ܀</p>
               </div>
               <div type="textpart" subtype="verse" n="27">
                  <p>ܘܰܙܩܰܦ݂ܘ ܥܰܡܶܗ ܬ݁ܪܶܝܢ̈ ܠܶܣܛܳܝܶܐ̈ . ܚܰܕ݂ ܡܶܢ ܝܰܡܺܝܢܶܗ ܂ ܘܚܰܕ݂
                    ܡܶܢ ܣܶܡܳܠܶܗ .</p>
               </div>
               <div type="textpart" subtype="verse" n="28">
                  <p>ܘܰܫܠܶܡ ܟ݁ܬ݂ܳܒ݂ܳܐ ܕ݁ܶܐܡܰܪ . ܕ݁ܥܰܡ ܥܰܘܳܠܶܐ̈ ܐܶܬ݂ܚܫܶܒ݂ ܀</p>
               </div>
               <div type="textpart" subtype="verse" n="29">
                  <p>ܘܳܐܦ݂ ܐܰܝܠܶܝܢ ܕ݁ܶܝܢ ܕ݁ܥܳܒ݂ܪܺܝܢ ܗ̱ܘܰܘ ܂ ܡܓ݂ܰܕ݁ܦ݂ܺܝܢ ܗ̱ܘܰܘ
                    ܥܠܰܘܗ̱ܝ . ܘܰܡܢܺܝܕ݂ܺܝܢ ܪܺܫܰܝܗܽܘܢ̈ ܂ ܘܳܐܡܪܺܝܢ . ܐܽܘܢ ܫܳܪܶܐ ܗܰܝܟ݁ܠܳܐ ܂ ܘܒ݂ܳܢܶܐ ܠܶܗ
                    ܠܰܬ݂ܠܳܬ݂ܳܐ ܝܰܘܡܺܝܢ̈ ܆</p>
               </div>
               <div type="textpart" subtype="verse" n="30">
                  <p>ܦ݁ܰܨܳܐ ܢܰܦ݂ܫܳܟ݂ ܂ ܘܚܽܘܬ݂ ܡܶܢ ܙܩܺܝܦ݂ܳܐ ܀</p>
               </div>
               <div type="textpart" subtype="verse" n="31">
                  <p>ܘܗܳܟ݂ܰܢܳܐ ܐܳܦ݂ ܪܰܒ݁ܰܝ̈ ܟ݁ܳܗܢܶܐ̈ ܓ݁ܳܚܟ݁ܺܝܢ ܗ̱ܘܰܘ ܚܰܕ݂ ܥܰܡ
                    ܚܰܕ݂ ܘܣܳܦ݂ܪܶܐ̈ ܂ ܘܳܐܡܪܺܝܢ . ܐ̱ܚܪܳܢܶܐ̈ ܐܰܚܺܝ : ܢܰܦ݂ܫܶܗ ܆ ܠܳܐ ܡܶܫܟ݁ܰܚ ܠܡܰܚܳܝܽܘ
                    ܆</p>
               </div>
               <div type="textpart" subtype="verse" n="32">
                  <p>ܡܫܺܝܚܳܐ ܡܰܠܟ݁ܶܗ ܕ݁ܺܐܝܣܪܳܝܶܠ ܆ ܢܶܚܽܘܬ݂ ܗܳܫܳܐ ܡܶܢ ܙܩܺܝܦ݂ܳܐ ܁
                    ܕ݁ܢܶܚܙܶܐ ܂ ܘܰܢܗܰܝܡܶܢ ܒ݁ܶܗ ܀ ܘܳܐܦ݂ ܗܳܢܽܘܢ ܕ݁ܶܝܢ ܕ݁ܰܙܩܺܝܦ݂ܺܝܢ ܗ̱ܘܰܘ ܥܰܡܶܗ ܆
                    ܡܚܰܣܕ݂ܺܝܢ ܗ̱ܘܰܘ ܠܶܗ ܀</p>
               </div>
               <div type="textpart" subtype="verse" n="33">
                  <p>ܘܟ݂ܰܕ݂ ܗܘܰܝ̈ ܫܶܬ݂ ܫܳܥܺܝܢ̈ ܆ ܗܘܳܐ ܚܶܫܽܘܟ݂ܳܐ ܥܰܠ ܟ݁ܽܠܳܗ ܐܰܪܥܳܐ
                    ܂ ܥܕ݂ܰܡܳܐ ܠܫܳܥܶܐ̈ ܬ݁ܫܰܥ .</p>
               </div>
               <div type="textpart" subtype="verse" n="34">
                  <p>ܘܒ݂ܰܬ݂ܫܰܥ ܫܳܥܺܝܢ̈ ܆ ܩܥܳܐ ܝܶܫܽܘܥ ܒ݁ܩܳܠܳܐ ܪܳܡܳܐ ܂ ܘܶܐܡܰܪ .
                    ܐܺܝܠ ܁ ܐܺܝܠ ܁ ܠܡܳܢܳܐ ܫܒ݂ܰܩܬ݁ܳܢܝ . ܕ݁ܺܐܝܬ݂ܶܝܗ ܐܰܠܳܗܝ ܁ ܐܰܠܳܗܝ ܂ ܠܡܳܢܳܐ ܫܒ݂ܰܩܬ݁ܳܢܝ
                    ܀</p>
               </div>
               <div type="textpart" subtype="verse" n="35">
                  <p>ܘܐ̱ܢܳܫܺܝܢ̈ ܕ݁ܰܫܡܰܥܘ ܡܶܢ ܗܳܢܽܘܢ ܕ݁ܩܳܝܡܺܝܢ ܆ ܐܳܡܪܺܝܢ ܗ̱ܘܰܘ ܂
                    ܠܺܐܠܺܝܳܐ ܩܪܳܐ .</p>
               </div>
               <div type="textpart" subtype="verse" n="36">
                  <p>ܪܗܶܛ ܕ݁ܶܝܢ ܚܰܕ݂ ܘܰܡܠܳܐ ܐܶܣܦ݂ܽܘܓ݁ܳܐ ܚܰܠܳܐ ܆ ܘܶܐܣܰܪ ܒ݁ܩܰܢܝܳܐ
                    ܕ݁ܢܰܫܩܶܝܘܗ̱ܝ . ܘܶܐܡܰܪܘ . ܫܒ݂ܽܘܩܘ ܁ ܢܶܚܙܶܐ ܐܶܢ ܐܳܬ݂ܶܐ ܐܺܠܺܝܳܐ ܂ ܡܰܚܶܬ݂ ܠܶܗ ܀</p>
               </div>
               <div type="textpart" subtype="verse" n="37">
                  <p>ܗܽܘ ܕ݁ܶܝܢ ܝܶܫܽܘܥ ܩܥܳܐ ܒ݁ܩܳܠܳܐ ܪܳܡܳܐ ܂ ܘܰܫܠܶܡ ܀</p>
               </div>
               <div type="textpart" subtype="verse" n="38">
                  <p>ܘܰܐܦ݁ܰܝ̈ ܬ݁ܰܪܥܳܐ ܕ݁ܗܰܝܟ݁ܠܳܐ ܂ ܐܶܨܛܪܺܝ̈ ܠܰܬ݂ܪܶܝܢ̈ . ܡܶܢ ܠܥܶܠ
                    ܁ ܥܕ݂ܰܡܳܐ ܠܬ݂ܰܚܬ݁ ܀</p>
               </div>
               <div type="textpart" subtype="verse" n="39">
                  <p>ܟ݁ܰܕ݂ ܚܙܳܐ ܕ݁ܶܝܢ ܩܶܢܛܪܽܘܢܳܐ ܂ ܗܰܘ ܕ݁ܩܳܐܶܡ ܗ̱ܘܳܐ ܠܘܳܬ݂ܶܗ :
                    ܕ݁ܗܳܟ݂ܰܢܳܐ ܩܥܳܐ ܘܰܫܠܶܡ ܂ ܐܶܡܰܪ ܆ ܫܰܪܺܝܪܳܐܝܺܬ݂ ܗܳܢܳܐ ܓ݁ܰܒ݂ܪܳܐ ܂ ܒ݁ܪܶܗ ܗܘܳܐ
                    ܕ݁ܰܐܠܳܗܳܐ ܀</p>
               </div>
               <div type="textpart" subtype="verse" n="40">
                  <p>ܐܺܝܬ݂ ܗ̱ܘܰܝ̈ ܕ݁ܶܝܢ ܐܳܦ݂ ܢܶܫܶܐ̈ ܡܶܢ ܪܽܘܚܩܳܐ ܕ݁ܚܳܙܝܳܢ̈ ܗ̱ܘܰܝ̈
                    . ܡܰܪܝܰܡ ܡܰܓ݂ܕ݁ܠܳܝܬ݁ܳܐ ܆ ܘܡܰܪܝܰܡ ܐܶܡܶܗ ܕ݁ܝܰܥܩܽܘܒ݂ ܙܥܽܘܪܳܐ ܂ ܘܰܕ݂ܝܳܘܣܺܐ . ܘܫܳܠܽܘܡ
                    .</p>
               </div>
               <div type="textpart" subtype="verse" n="41">
                  <p>ܗܳܢܶܝܢ̈ ܕ݁ܟ݂ܰܕ݂ ܗ̱ܽܘ ܒ݁ܰܓ݂ܠܺܝܠܳܐ ܢܰܩܺܝܦ݂ܳܢ̈ ܗ̱ܘܰܝ̈ ܠܶܗ ܂
                    ܘܰܡܫܰܡܫܳܢ̈ ܠܶܗ . ܘܰܐ̱ܚܪܳܢܝܳܬ݂ܳܐ̈ ܣܰܓ݁ܺܝܳܐܬ݂ܳܐ̈ ܕ݁ܰܣܠܶܩ ܗ̱ܘܰܝ̈ ܥܰܡܶܗ ܠܽܐܘܪܺܫܠܶܡ
                    ܀</p>
               </div>
               <div type="textpart" subtype="verse" n="42">
                  <p>ܘܟ݂ܰܕ݂ ܗܘܳܐ ܪܰܡܫܳܐ ܕ݁ܰܥܪܽܘܒ݂ܬ݁ܳܐ ܁ ܕ݁ܺܐܝܬ݂ܶܝܗ ܩܕ݂ܳܡ ܫܰܒ݁ܬ݂ܳܐ
                    ܆</p>
               </div>
               <div type="textpart" subtype="verse" n="43">
                  <p>ܐܶܬ݂ܳܐ ܝܰܘܣܶܦ݂ ܁ ܗܰܘ ܕ݁ܡܶܢ ܪܳܡܬ݂ܳܐ ܁ ܡܝܰܩܪܳܐ ܒ݁ܽܘܠܶܘܛܺܐ ܇
                    ܐܰܝܢܳܐ ܕ݁ܳܐܦ݂ ܗܽܘ ܡܣܰܟ݁ܶܐ ܗ̱ܘܳܐ ܠܡܰܠܟ݁ܽܘܬ݂ܳܐ ܕ݁ܰܐܠܳܗܳܐ . ܘܰܐܡܪܰܚ ܂ ܘܥܰܠ ܠܘܳܬ݂
                    ܦ݁ܺܝܠܰܛܳܘܣ ܆ ܘܰܫܐܶܠ ܦ݁ܰܓ݂ܪܶܗ ܕ݁ܝܶܫܽܘܥ .</p>
               </div>
               <div type="textpart" subtype="verse" n="44">
                  <p>ܦ݁ܺܝܠܰܛܳܘܣ ܕ݁ܶܝܢ ܬ݁ܡܰܗ ܂ ܕ݁ܶܐܢ ܡܶܢ ܟ݁ܰܕ݁ܽܘ ܡܺܝܬ݂ . ܘܰܩܪܳܐ
                    ܠܩܶܢܛܪܽܘܢܳܐ ܂ ܘܫܰܐܠܶܗ ܆ ܕ݁ܶܐܢ ܡܶܢ ܩܕ݂ܳܡ ܥܶܕ݁ܳܢܳܐ ܡܺܝܬ݂ .</p>
               </div>
               <div type="textpart" subtype="verse" n="45">
                  <p>ܘܟ݂ܰܕ݂ ܝܺܠܶܦ݂ ܆ ܝܰܗ̱ܒ݂ ܦ݁ܰܓ݂ܪܶܗ ܠܝܰܘܣܶܦ݂ ܀</p>
               </div>
               <div type="textpart" subtype="verse" n="46">
                  <p>ܘܰܙܒ݂ܰܢ ܝܰܘܣܶܦ݂ ܟ݁ܶܬ݁ܳܢܳܐ ܆ ܘܰܐܚܬ݂ܶܗ ܂ ܘܟ݂ܰܪܟ݂ܶܗ ܒ݁ܶܗ .
                    ܘܣܳܡܶܗ ܒ݁ܩܰܒ݂ܪܳܐ ܕ݁ܰܢܩܺܝܪ ܗ̱ܘܳܐ ܒ݁ܫܽܘܥܳܐ . ܘܥܰܓ݁ܶܠ ܟ݁ܺܐܦ݂ܳܐ ܥܰܠ ܬ݁ܰܪܥܶܗ
                    ܕ݁ܩܰܒ݂ܪܳܐ ܀</p>
               </div>
               <div type="textpart" subtype="verse" n="47">
                  <p>ܡܰܪܝܰܡ ܕ݁ܶܝܢ ܡܰܓ݂ܕ݁ܠܳܝܬ݁ܳܐ ܁ ܘܡܰܪܝܰܡ ܗܳܝ ܕ݁ܝܽܘܣܺܐ ܆ ܚܙܰܝ̈
                    ܐܰܝܟ݁ܳܐ ܕ݁ܶܐܬ݁ܬ݁ܣܺܝܡ ܀</p>
               </div>
            </div>
            <div type="textpart" subtype="chapter" n="16">
               <div type="textpart" subtype="verse" n="1">
                  <p>ܘܟ݂ܰܕ݂ ܥܶܒ݂ܪܰܬ݂ ܫܰܒ݁ܬ݂ܳܐ ܆ ܡܰܪܝܰܡ ܡܰܓ݂ܕ݁ܠܳܝܬ݁ܳܐ ܁ ܘܡܰܪܝܰܡ
                    ܕ݁ܝܰܥܩܽܘܒ݂ ܘܫܳܠܽܘܡ ܆ ܙܒ݂ܰܢ ܗܶܪܽܘܡܶܐ̈ ܕ݁ܢܺܐܬ݂ܝܳܢ ܂ ܢܶܡܫܚܳܢܳܝܗ̱ܝ̈ ܀܀</p>
               </div>
               <div type="textpart" subtype="verse" n="2">
                  <p>ܒ݁ܫܰܦ݂ܪܳܐ ܕ݁ܶܝܢ ܒ݁ܚܰܕ݂ ܒ݁ܫܰܒ݁ܳܐ ܆ ܐܶܬ݂ܰܝ̈ ܠܒ݂ܶܝܬ݂ ܩܒ݂ܽܘܪܳܐ ܂
                    ܟ݁ܰܕ݂ ܕ݁ܢܰܚ ܫܶܡܫܳܐ .</p>
               </div>
               <div type="textpart" subtype="verse" n="3">
                  <p>ܘܳܐܡܪܳܢ̈ ܗ̱ܘܰܝ̈ ܒ݁ܢܰܦ݂ܫܗܶܝܢ ܆ ܡܰܢ ܕ݁ܶܝܢ ܥܰܓ݁ܶܠ ܠܰܢ ܟ݁ܺܐܦ݂ܳܐ ܁
                    ܡܶܢ ܬ݁ܰܪܥܳܐ ܕ݁ܒ݂ܶܝܬ݂ ܩܒ݂ܽܘܪܳܐ .</p>
               </div>
               <div type="textpart" subtype="verse" n="4">
                  <p>ܘܚܳܪ ܚܙܰܝ̈ ܂ ܕ݁ܰܡܥܰܓ݁ܠܳܐ ܗܳܝ ܟ݁ܺܐܦ݂ܳܐ . ܪܰܒ݁ܳܐ ܗ̱ܘܳܬ݂ ܓ݁ܶܝܪ
                    ܛܳܒ݂ ܀</p>
               </div>
               <div type="textpart" subtype="verse" n="5">
                  <p>ܘܥܰܠܶܝܢ̈ ܠܒ݂ܶܝܬ݂ ܩܒ݂ܽܘܪܳܐ ܆ ܘܰܚܙܰܝ̈ ܥܠܰܝܡܳܐ ܁ ܕ݁ܝܳܬ݂ܶܒ݂ ܡܶܢ
                    ܝܰܡܺܝܢܳܐ ܇ ܘܰܥܛܺܝܦ݂ ܐܶܣܛܠܳܐ ܚܶܘܳܪܬ݁ܳܐ ܂ ܘܰܬ݂ܡܰܗ .</p>
               </div>
               <div type="textpart" subtype="verse" n="6">
                  <p>ܗܽܘ ܕ݁ܶܝܢ ܐܶܡܰܪ ܠܗܶܝܢ . ܠܳܐ ܬ݁ܶܕ݂ܚܠܳܢ̈ . ܠܝܶܫܽܘܥ ܢܳܨܪܳܝܳܐ
                    ܒ݁ܳܥܝܳܢ̈ ܐܢ̱ܬ݁ܶܝܢ ܁ ܗܰܘ ܕ݁ܶܐܙܕ݁ܩܶܦ݂ . ܩܳܡ ܠܶܗ . ܠܳܐ ܗ̱ܘܳܐ ܬ݁ܢܳܢ . ܗܳܐ ܕ݁ܽܘܟ݁ܬ݂ܳܐ
                    ܐܰܝܟ݁ܳܐ ܕ݁ܣܺܝܡ ܗ̱ܘܳܐ .</p>
               </div>
               <div type="textpart" subtype="verse" n="7">
                  <p>ܐܶܠܳܐ ܙܶܠܶܝܢ ܐܶܡܰܪܶܝܢ ܠܬ݂ܰܠܡܺܝܕ݂ܰܘܗ̱ܝ̈ ܂ ܘܰܠܟ݂ܺܐܦ݂ܳܐ ܆ ܕ݁ܗܳܐ
                    ܩܳܕ݂ܶܡ ܠܟ݂ܽܘܢ ܠܰܓ݂ܠܺܝܠܳܐ . ܬ݁ܰܡܳܢ ܬ݁ܶܚܙܽܘܢܳܝܗ̱ܝ ܂ ܐܰܝܟ݁ܰܢܳܐ ܕ݁ܶܐܡܰܪ ܠܟ݂ܽܘܢ
                    ܀</p>
               </div>
               <div type="textpart" subtype="verse" n="8">
                  <p>ܘܟ݂ܰܕ݂ ܫܡܰܥ ܆ ܥܪܰܩ ܂ ܘܰܢܦ݂ܰܩ ܡܶܢ ܩܰܒ݂ܪܳܐ . ܐܰܚܺܝܕ݂ ܗ̱ܘܳܐ
                    ܠܗܶܝܢ ܓ݁ܶܝܪ ܬ݁ܶܗܪܳܐ ܂ ܘܰܪܬ݂ܺܝܬ݂ܳܐ . ܘܰܠܐ̱ܢܳܫ ܡܶܕ݁ܶܡ ܠܳܐ ܐܶܡܰܪܶܝܢ ܁ ܕ݁ܰܚܺܝܠܳܢ
                    ܗ̱ܘܰܝ̈ ܓ݁ܶܝܪ ܀܀</p>
               </div>
               <div type="textpart" subtype="verse" n="9">
                  <p>ܒ݁ܫܰܦ݂ܪܳܐ ܕ݁ܶܝܢ ܒ݁ܚܰܕ݂ ܒ݁ܫܰܒ݁ܳܐ ܆ ܩܳܡ ܘܶܐܬ݂ܚܙܺܝ ܠܽܘܩܕ݂ܰܡ ܂
                    ܠܡܰܪܝܰܡ ܡܰܓ݂ܕ݁ܠܳܝܬ݁ܳܐ . ܗܳܝ ܕ݁ܫܰܒ݂ܥܳܐ ܫܺܐܕ݂ܺܝܢ̈ ܐܰܦ݁ܶܩ ܗ̱ܘܳܐ ܡܶܢܳܗ .</p>
               </div>
               <div type="textpart" subtype="verse" n="10">
                  <p>ܘܗܺܝ ܐܶܙܰܠ̱ܬ݂ ܂ ܣܰܒ݁ܪܰܬ݂ ܠܗܳܢܽܘܢ ܕ݁ܥܰܡܶܗ ܗ̱ܘܰܘ ܇
                    ܕ݁ܰܐܒ݂ܺܝܠܺܝܢ ܗܘܰܘ ܂ ܘܒ݂ܳܟ݂ܶܝܢ .</p>
               </div>
               <div type="textpart" subtype="verse" n="11">
                  <p>ܘܗܶܢܽܘܢ ܟ݁ܰܕ݂ ܫܡܰܥܘ ܕ݁ܳܐܡܪܳܢ ܕ݁ܚܰܝ ܁ ܘܶܐܬ݂ܚܙܺܝ ܠܗܶܝܢ ܆ ܠܳܐ
                    ܗܰܝܡܶܢܘ ܐܶܢܶܝܢ̈ ܀</p>
               </div>
               <div type="textpart" subtype="verse" n="12">
                  <p>ܒ݁ܳܬ݂ܰܪ ܗܳܠܶܝܢ ܁ ܐܶܬ݂ܚܙܺܝ ܠܰܬ݂ܪܶܝܢ̈ ܡܶܢܗܽܘܢ ܂ ܒ݁ܰܕ݂ܡܽܘܬ݂ܳܐ
                    ܐ̱ܚܪܺܬ݂ܳܐ ܆ ܟ݁ܰܕ݂ ܡܗܰܠܟ݂ܺܝܢ ܂ ܘܳܐܙܺܠ̱ܝܢ ܠܰܩܪܺܝܬ݂ܳܐ .</p>
               </div>
               <div type="textpart" subtype="verse" n="13">
                  <p>ܘܗܶܢܽܘܢ ܐܶܙܰܠܘ ܂ ܐܶܡܰܪܘ ܠܫܰܪܟ݁ܳܐ . ܐܳܦ݂ ܠܳܐ ܠܗܳܢܽܘܢ ܗܰܝܡܶܢܘ
                    ܀</p>
               </div>
               <div type="textpart" subtype="verse" n="14">
                  <p>ܐ̱ܚܪܳܝܰܬ݂ ܕ݁ܶܝܢ ܐܶܬ݂ܚܙܺܝ ܠܰܚܕ݂ܰܥܣܰܪ ܟ݁ܰܕ݂ ܣܡܺܝܟ݂ܺܝܢ ܆
                    ܘܚܰܣܶܕ݂ ܠܚܰܣܺܝܪܽܘܬ݂ ܗܰܝܡܳܢܽܘܬ݂ܗܽܘܢ ܘܰܠܩܰܫܝܽܘܬ݂ ܠܶܒ݁ܗܽܘܢ ܁ ܕ݁ܰܠܗܳܢܽܘܢ
                    ܕ݁ܰܚܙܰܐܘܽܗ̱ܝ ܕ݁ܩܳܡ ܂ ܠܳܐ ܗܰܝܡܶܢܘ ܀</p>
               </div>
               <div type="textpart" subtype="verse" n="15">
                  <p>ܘܶܐܡܰܪ ܠܗܽܘܢ . ܙܶܠܘ ܠܥܳܠܡܳܐ ܟ݁ܽܠܶܗ ܆ ܘܰܐܟ݂ܪܶܙܘ ܣܒ݂ܰܪܬ݂ܝ ܂
                    ܒ݁ܟ݂ܽܠܳܗ ܒ݁ܪܺܝܬ݂ܳܐ .</p>
               </div>
               <div type="textpart" subtype="verse" n="16">
                  <p>ܐܰܝܢܳܐ ܕ݁ܰܡܗܰܝܡܶܢ ܘܥܳܡܶܕ݂ ܁ ܚܳܝܶܐ . ܘܰܐܝܢܳܐ ܕ݁ܠܳܐ ܡܗܰܝܡܶܢ ܂
                    ܡܶܬ݂ܚܰܝܰܒ݂ .</p>
               </div>
               <div type="textpart" subtype="verse" n="17">
                  <p>ܐܳܬ݂ܘܳܬ݂ܳܐ̈ ܕ݁ܶܝܢ ܠܰܐܝܠܶܝܢ ܕ݁ܰܡܗܰܝܡܢܺܝܢ ܂ ܗܳܠܶܝܢ ܢܶܩܦ݂ܳܢ .
                    ܒ݁ܫܶܡܝ ܫܺܐܕ݂ܶܐ̈ ܢܰܦ݁ܩܽܘܢ ܁ ܘܰܒ݂ܠܶܫܳܢܶܐ̈ ܚܰܕ݂̱ܬ݂ܶܐ̈ ܢܡܰܠܠܽܘܢ .</p>
               </div>
               <div type="textpart" subtype="verse" n="18">
                  <p>ܘܰܚܘܰܘܳܬ݂ܳܐ̈ ܢܶܫܩܠܽܘܢ . ܘܶܐܢ ܣܰܡܳܐ ܕ݁ܡܰܘܬ݁ܳܐ ܢܶܫܬ݁ܽܘܢ ܂ ܠܳܐ
                    ܢܰܗܰܪ ܐܶܢܽܘܢ . ܘܺܐܝܕ݂ܰܝܗܽܘܢ̈ ܢܣܺܝܡܽܘܢ ܥܰܠ ܟ݁ܪܺܝܗܶܐ̈ ܂ ܘܢܶܬ݂ܚܰܠܡܽܘܢ ܀</p>
               </div>
               <div type="textpart" subtype="verse" n="19">
                  <p>ܝܶܫܽܘܥ ܕ݁ܶܝܢ ܡܳܪܰܢ ܁ ܡܶܢ ܒ݁ܳܬ݂ܰܪ ܕ݁ܡܰܠܶܠ ܥܰܡܗܽܘܢ ܂ ܠܰܫܡܰܝܳܐ
                    ܣܠܶܩ ܆ ܘܺܝܬ݂ܶܒ݂ ܡܶܢ ܝܰܡܺܝܢܳܐ ܕ݁ܰܐܠܳܗܳܐ .</p>
               </div>
               <div type="textpart" subtype="verse" n="20">
                  <p>ܗܶܢܽܘܢ ܕ݁ܶܝܢ ܢܦ݂ܰܩܘ ܁ ܘܰܐܟ݂ܪܶܙܘ ܒ݁ܟ݂ܽܠ ܕ݁ܽܘܟ݁ܳܐ . ܘܡܳܪܰܢ
                    ܡܥܰܕ݁ܰܪ ܗ̱ܘܳܐ ܠܗܽܘܢ ܁ ܘܡܰܫܰܪ ܡܶܠܰܝܗܽܘܢ̈ ܂ ܒ݁ܳܐܬ݂ܘܳܬ݂ܳܐ̈ ܕ݁ܥܳܒ݂ܕ݁ܺܝܢ ܗ̱ܘܰܘ
                    ܀.܀.܀܀</p>
               </div>
            </div>
         </div>
      </body>
   </text>
</TEI>
