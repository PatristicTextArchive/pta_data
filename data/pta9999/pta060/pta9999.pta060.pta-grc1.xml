<?xml version="1.0" encoding="UTF-8"?>
<?xml-model href="https://raw.githubusercontent.com/PatristicTextArchive/Schema/master/tei-pta.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Susanna (Theodotionis versio)</title>
                <author>Septuaginta</author>
                <respStmt>
                    <persName xml:id="AvS">
                        Annette von Stockhausen
                    </persName>
                    <resp>
                        Conversion to CTS-compliant PTA TEI
                    </resp>
                </respStmt>
            </titleStmt>
            <publicationStmt>
                <authority>
                    Berlin-Brandenburgische Akademie der Wissenschaften
                </authority>
                <distributor>
                    Patristic Text Archive
                </distributor>
                <availability>
                    <licence target="https://creativecommons.org/licenses/by-sa/4.0/">
                        Available under a Creative Commons Attribution ShareAlike 4.0 International License
                    </licence>
                </availability>
                <date>
                    2021
                </date>
                <idno type="PTA">
                    pta9999.pta060
                </idno>
                <idno type="TLG">tlg0527.tlg055</idno>
            </publicationStmt>
            <sourceDesc>
                <biblStruct type="book" xml:id="Rahlfs">
                    <monogr>
                        <title level="m">Septuaginta : id est, Vetus Testamentum graece iuxta LXX interpretes</title>
                        <title type="short">Septuaginta</title>
                        <editor>
                            <forename>Alfred</forename>
                            <surname>Rahlfs</surname>
                        </editor>
                        <imprint>
                            <pubPlace>Stuttgart</pubPlace>
                            <publisher>Württembergische Bibelanstalt</publisher>
                            <date>1935</date>
                        </imprint>
                        <biblScope unit="volume">II</biblScope>
                        <biblScope unit="page" from="864" to="870">864–870</biblScope>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl n="CTS">
                <cRefPattern n="verse" matchPattern="(.+)" replacementPattern="#xpath(/tei:TEI/tei:text/tei:body/tei:div[@type='edition']/tei:div[@n='$1'])"/>
            </refsDecl>
        </encodingDesc>
<revisionDesc status="critical-edition-no-app">
    <change when="2021-05-16" who="#AvS">Converted to PTA/CapiTainS</change>
</revisionDesc>
    </teiHeader>
    <text>
        <body>
            <div type="edition" xml:lang="grc" n="urn:cts:pta:pta9999.pta060.pta-grc1">
                <head><title>ΣΟΥΣΑΝΝΑ</title></head>
                <div type="textpart" subtype="verse" n="1">
                    <p>Καὶ ἦν ἀνὴρ οἰκῶν ἐν Βαβυλῶνι, καὶ ὄνομα αὐτῷ Ιωακιμ.
                    </p>
                </div>
                <div type="textpart" subtype="verse" n="2">
                    <p>καὶ 
                        ἔλαβεν γυναῖκα, ᾗ ὄνομα Σουσαννα θυγάτηρ Χελκιου, καλὴ σφόδρα 
                        καὶ φοβουμένη τὸν κύριον·
                    </p>
                </div>
                <div type="textpart" subtype="verse" n="3">
                    <p>καὶ οἱ γονεῖς αὐτῆς δίκαιοι καὶ ἐδίδαξαν
                         τὴν θυγατέρα αὐτῶν κατὰ τὸν νόμον Μωυσῆ.
                    </p>
                </div>
                <div type="textpart" subtype="verse" n="4">
                    <p>καὶ ἦν Ιωακιμ 
                        πλούσιος σφόδρα, καὶ ἦν αὐτῷ παράδεισος γειτνιῶν τῷ οἴκῳ αὐτοῦ·
                         καὶ πρὸς αὐτὸν προσήγοντο οἱ Ιουδαῖοι διὰ τὸ εἶναι αὐτὸν 
                        ἐνδοξότερον πάντων.
                    </p>
                </div>
                <div type="textpart" subtype="verse" n="5">
                    <p>καὶ ἀπεδείχθησαν δύο πρεσβύτεροι ἐκ τοῦ 
                        λαοῦ κριταὶ ἐν τῷ ἐνιαυτῷ ἐκείνῳ, περὶ ὧν ἐλάλησεν ὁ δεσπότης
                         ὅτι Ἐξῆλθεν ἀνομία ἐκ Βαβυλῶνος ἐκ πρεσβυτέρων κριτῶν,
                         οἳ ἐδόκουν κυβερνᾶν τὸν λαόν.
                    </p>
                </div>
                <div type="textpart" subtype="verse" n="6">
                    <p>οὗτοι προσεκαρτέρουν ἐν 
                        τῇ οἰκίᾳ Ιωακιμ, καὶ ἤρχοντο πρὸς αὐτοὺς πάντες οἱ κρινόμενοι.
                    </p>
                </div>
                <div type="textpart" subtype="verse" n="7">
                    <p>καὶ ἐγένετο ἡνίκα ἀπέτρεχεν ὁ λαὸς μέσον ἡμέρας, εἰσεπορεύετο 
                        Σουσαννα καὶ περιεπάτει ἐν τῷ παραδείσῳ τοῦ ἀνδρὸς αὐτῆς.
                    </p>
                </div>
                <div type="textpart" subtype="verse" n="8">
                    <p>καὶ 
                        ἐθεώρουν αὐτὴν οἱ δύο πρεσβύτεροι καθ’ ἡμέραν εἰσπορευομένην 
                        καὶ περιπατοῦσαν καὶ ἐγένοντο ἐν ἐπιθυμίᾳ αὐτῆς.
                    </p>
                </div>
                <div type="textpart" subtype="verse" n="9">
                    <p>καὶ διέστρεψαν 
                        τὸν ἑαυτῶν νοῦν καὶ ἐξέκλιναν τοὺς ὀφθαλμοὺς αὐτῶν τοῦ μὴ 
                        βλέπειν εἰς τὸν οὐρανὸν μηδὲ μνημονεύειν κριμάτων δικαίων.
                    </p>
                </div>
                <div type="textpart" subtype="verse" n="10">
                    <p>καὶ 
                        ἦσαν ἀμφότεροι κατανενυγμένοι περὶ αὐτῆς καὶ οὐκ ἀνήγγειλαν 
                        ἀλλήλοις τὴν ὀδύνην αὐτῶν,
                    </p>
                </div>
                <div type="textpart" subtype="verse" n="11">
                    <p>ὅτι ᾐσχύνοντο ἀναγγεῖλαι τὴν ἐπιθυμίαν
                         αὐτῶν ὅτι ἤθελον συγγενέσθαι αὐτῇ.
                    </p>
                </div>
                <div type="textpart" subtype="verse" n="12">
                    <p>καὶ παρετηροῦσαν 
                        φιλοτίμως καθ’ ἡμέραν ὁρᾶν αὐτήν.
                    </p>
                </div>
                <div type="textpart" subtype="verse" n="13">
                    <p>καὶ εἶπαν ἕτερος τῷ ἑτέρῳ 
                        Πορευθῶμεν δὴ εἰς οἶκον, ὅτι ἀρίστου ὥρα ἐστίν· καὶ ἐξελθόντες 
                        διεχωρίσθησαν ἀπ’ ἀλλήλων·
                    </p>
                </div>
                <div type="textpart" subtype="verse" n="14">
                    <p>καὶ ἀνακάμψαντες ἦλθον ἐπὶ τὸ 
                        αὐτὸ καὶ ἀνετάζοντες ἀλλήλους τὴν αἰτίαν ὡμολόγησαν τὴν ἐπιθυμίαν
                         αὐτῶν· καὶ τότε κοινῇ συνετάξαντο καιρὸν ὅτε αὐτὴν δυνήσονται
                         εὑρεῖν μόνην.
                    </p>
                </div>
                <div type="textpart" subtype="verse" n="15">
                    <p>καὶ ἐγένετο ἐν τῷ παρατηρεῖν αὐτοὺς 
                        ἡμέραν εὔθετον εἰσῆλθέν ποτε καθὼς ἐχθὲς καὶ τρίτης ἡμέρας μετὰ 
                        δύο μόνων κορασίων καὶ ἐπεθύμησε λούσασθαι ἐν τῷ παραδείσῳ, 
                        ὅτι καῦμα ἦν·
                    </p>
                </div>
                <div type="textpart" subtype="verse" n="16">
                    <p>καὶ οὐκ ἦν οὐδεὶς ἐκεῖ πλὴν οἱ δύο πρεσβύτεροι 
                        κεκρυμμένοι καὶ παρατηροῦντες αὐτήν.
                    </p>
                </div>
                <div type="textpart" subtype="verse" n="17">
                    <p>καὶ εἶπεν τοῖς κορασίοις 
                        Ἐνέγκατε δή μοι ἔλαιον καὶ σμῆγμα καὶ τὰς θύρας τοῦ παραδείσου 
                        κλείσατε, ὅπως λούσωμαι.
                    </p>
                </div>
                <div type="textpart" subtype="verse" n="18">
                    <p>καὶ ἐποίησαν καθὼς εἶπεν καὶ ἀπέκλεισαν
                        τὰς θύρας τοῦ παραδείσου καὶ ἐξῆλθαν κατὰ τὰς πλαγίας θύρας 
                        ἐνέγκαι τὰ προστεταγμένα αὐταῖς καὶ οὐκ εἴδοσαν τοὺς πρεσβυτέρους,
                         ὅτι ἦσαν κεκρυμμένοι.
                    </p>
                </div>
                <div type="textpart" subtype="verse" n="19">
                    <p>καὶ ἐγένετο ὡς ἐξήλθοσαν τὰ κοράσια,
                         καὶ ἀνέστησαν οἱ δύο πρεσβῦται καὶ ἐπέδραμον αὐτῇ
                    </p>
                </div>
                <div type="textpart" subtype="verse" n="20">
                    <p>καὶ 
                        εἶπον Ἰδοὺ αἱ θύραι τοῦ παραδείσου κέκλεινται, καὶ οὐδεὶς θεωρεῖ 
                        ἡμᾶς, καὶ ἐν ἐπιθυμίᾳ σού ἐσμεν· διὸ συγκατάθου ἡμῖν καὶ γενοῦ 
                        μεθ’ ἡμῶν·
                    </p>
                </div>
                <div type="textpart" subtype="verse" n="21">
                    <p>εἰ δὲ μή, καταμαρτυρήσομέν σου ὅτι ἦν μετὰ σοῦ 
                        νεανίσκος καὶ διὰ τοῦτο ἐξαπέστειλας τὰ κοράσια ἀπὸ σοῦ.
                    </p>
                </div>
                <div type="textpart" subtype="verse" n="22">
                    <p>καὶ 
                        ἀνεστέναξεν Σουσαννα καὶ εἶπεν Στενά μοι πάντοθεν· ἐάν τε γὰρ 
                        τοῦτο πράξω, θάνατός μοί ἐστιν, ἐάν τε μὴ πράξω, οὐκ ἐκφεύξομαι
                         τὰς χεῖρας ὑμῶν·
                    </p>
                </div>
                <div type="textpart" subtype="verse" n="23">
                    <p>αἱρετόν μοί ἐστιν μὴ πράξασαν ἐμπεσεῖν 
                        εἰς τὰς χεῖρας ὑμῶν ἢ ἁμαρτεῖν ἐνώπιον κυρίου.
                    </p>
                </div>
                <div type="textpart" subtype="verse" n="24">
                    <p>καὶ ἀνεβόησεν 
                        φωνῇ μεγάλῃ Σουσαννα, ἐβόησαν δὲ καὶ οἱ δύο πρεσβῦται κατέναντι
                         αὐτῆς.
                    </p>
                </div>
                <div type="textpart" subtype="verse" n="25">
                    <p>καὶ δραμὼν ὁ εἷς ἤνοιξεν τὰς θύρας τοῦ παραδείσου.
                    </p>
                </div>
                <div type="textpart" subtype="verse" n="26">
                    <p>ὡς δὲ ἤκουσαν τὴν κραυγὴν ἐν τῷ παραδείσῳ οἱ ἐκ τῆς 
                        οἰκίας, εἰσεπήδησαν διὰ τῆς πλαγίας θύρας ἰδεῖν τὸ συμβεβηκὸς 
                        αὐτῇ.
                    </p>
                </div>
                <div type="textpart" subtype="verse" n="27">
                    <p>ἡνίκα δὲ εἶπαν οἱ πρεσβῦται τοὺς λόγους αὐτῶν, κατῃσχύνθησαν
                         οἱ δοῦλοι σφόδρα, ὅτι πώποτε οὐκ ἐρρέθη λόγος τοιοῦτος 
                        περὶ Σουσαννης.
                    </p>
                </div>
                <div type="textpart" subtype="verse" n="28">
                    <p>Καὶ ἐγένετο τῇ ἐπαύριον ὡς συνῆλθεν ὁ λαὸς πρὸς τὸν ἄνδρα 
                        αὐτῆς Ιωακιμ, ἦλθον οἱ δύο πρεσβῦται πλήρεις τῆς ἀνόμου ἐννοίας 
                        κατὰ Σουσαννης τοῦ θανατῶσαι αὐτὴν
                    </p>
                </div>
                <div type="textpart" subtype="verse" n="29">
                    <p>καὶ εἶπαν ἔμπροσθεν τοῦ 
                        λαοῦ Ἀποστείλατε ἐπὶ Σουσανναν θυγατέρα Χελκιου, ἥ ἐστιν γυνὴ
                        Ιωακιμ· οἱ δὲ ἀπέστειλαν.
                    </p>
                </div>
                <div type="textpart" subtype="verse" n="30">
                    <p>καὶ ἦλθεν αὐτὴ καὶ οἱ γονεῖς αὐτῆς 
                        καὶ τὰ τέκνα αὐτῆς καὶ πάντες οἱ συγγενεῖς αὐτῆς·
                    </p>
                </div>
                <div type="textpart" subtype="verse" n="31">
                    <p>ἡ δὲ Σουσαννα
                         ἦν τρυφερὰ σφόδρα καὶ καλὴ τῷ εἴδει.
                    </p>
                </div>
                <div type="textpart" subtype="verse" n="32">
                    <p>οἱ δὲ παράνομοι 
                        ἐκέλευσαν ἀποκαλυφθῆναι αὐτήν, ἦν γὰρ κατακεκαλυμμένη, ὅπως 
                        ἐμπλησθῶσιν τοῦ κάλλους αὐτῆς·
                    </p>
                </div>
                <div type="textpart" subtype="verse" n="33">
                    <p>ἔκλαιον δὲ οἱ παρ’ αὐτῆς καὶ 
                        πάντες οἱ ἰδόντες αὐτήν.
                    </p>
                </div>
                <div type="textpart" subtype="verse" n="34">
                    <p>ἀναστάντες δὲ οἱ δύο πρεσβῦται ἐν 
                        μέσῳ τῷ λαῷ ἔθηκαν τὰς χεῖρας ἐπὶ τὴν κεφαλὴν αὐτῆς·
                    </p>
                </div>
                <div type="textpart" subtype="verse" n="35">
                    <p>ἡ δὲ 
                        κλαίουσα ἀνέβλεψεν εἰς τὸν οὐρανόν, ὅτι ἦν ἡ καρδία αὐτῆς πεποιθυῖα
                         ἐπὶ τῷ κυρίῳ.
                    </p>
                </div>
                <div type="textpart" subtype="verse" n="36">
                    <p>εἶπαν δὲ οἱ πρεσβῦται Περιπατούντων 
                        ἡμῶν ἐν τῷ παραδείσῳ μόνων εἰσῆλθεν αὕτη μετὰ δύο παιδισκῶν 
                        καὶ ἀπέκλεισεν τὰς θύρας τοῦ παραδείσου καὶ ἀπέλυσεν τὰς παιδίσκας·
                    </p>
                </div>
                <div type="textpart" subtype="verse" n="37">
                    <p>καὶ ἦλθεν πρὸς αὐτὴν νεανίσκος, ὃς ἦν κεκρυμμένος, 
                        καὶ ἀνέπεσε μετ’ αὐτῆς.
                    </p>
                </div>
                <div type="textpart" subtype="verse" n="38">
                    <p>ἡμεῖς δὲ ὄντες ἐν τῇ γωνίᾳ τοῦ παραδείσου
                         ἰδόντες τὴν ἀνομίαν ἐδράμομεν ἐπ’ αὐτούς·
                    </p>
                </div>
                <div type="textpart" subtype="verse" n="39">
                    <p>καὶ ἰδόντες 
                        συγγινομένους αὐτοὺς ἐκείνου μὲν οὐκ ἠδυνήθημεν ἐγκρατεῖς γενέσθαι
                         διὰ τὸ ἰσχύειν αὐτὸν ὑπὲρ ἡμᾶς καὶ ἀνοίξαντα τὰς θύρας 
                        ἐκπεπηδηκέναι,
                    </p>
                </div>
                <div type="textpart" subtype="verse" n="40">
                    <p>ταύτης δὲ ἐπιλαβόμενοι ἐπηρωτῶμεν, τίς ἦν ὁ
                        νεανίσκος, 
                        καὶ οὐκ ἠθέλησεν ἀναγγεῖλαι ἡμῖν.
                    </p>
                </div>
                <div type="textpart" subtype="verse" n="41">
                    <p>ταῦτα μαρτυροῦμεν. 
                        καὶ ἐπίστευσεν αὐτοῖς ἡ συναγωγὴ ὡς πρεσβυτέροις τοῦ λαοῦ καὶ 
                        κριταῖς καὶ κατέκριναν αὐτὴν ἀποθανεῖν.
                    </p>
                </div>
                <div type="textpart" subtype="verse" n="42">
                    <p>ἀνεβόησεν δὲ φωνῇ μεγάλῃ
                         Σουσαννα καὶ εἶπεν Ὁ θεὸς ὁ αἰώνιος ὁ τῶν κρυπτῶν γνώστης
                         ὁ εἰδὼς τὰ πάντα πρὶν γενέσεως αὐτῶν,
                    </p>
                </div>
                <div type="textpart" subtype="verse" n="43">
                    <p>σὺ ἐπίστασαι ὅτι 
                        ψευδῆ μου κατεμαρτύρησαν· καὶ ἰδοὺ ἀποθνῄσκω μὴ ποιήσασα 
                        μηδὲν ὧν οὗτοι ἐπονηρεύσαντο κατ’ ἐμοῦ.
                    </p>
                </div>
                <div type="textpart" subtype="verse" n="44">
                    <p>Καὶ εἰσήκουσεν κύριος τῆς φωνῆς αὐτῆς.
                    </p>
                </div>
                <div type="textpart" subtype="verse" n="45">
                    <p>καὶ ἀπαγομένης 
                        αὐτῆς ἀπολέσθαι ἐξήγειρεν ὁ θεὸς τὸ πνεῦμα τὸ ἅγιον παιδαρίου 
                        νεωτέρου, ᾧ ὄνομα Δανιηλ,
                    </p>
                </div>
                <div type="textpart" subtype="verse" n="46">
                    <p>καὶ ἐβόησεν φωνῇ μεγάλῃ Καθαρὸς 
                        ἐγὼ ἀπὸ τοῦ αἵματος ταύτης.
                    </p>
                </div>
                <div type="textpart" subtype="verse" n="47">
                    <p>ἐπέστρεψεν δὲ πᾶς ὁ λαὸς πρὸς 
                        αὐτὸν καὶ εἶπαν Τίς ὁ λόγος οὗτος, ὃν σὺ λελάληκας;
                    </p>
                </div>
                <div type="textpart" subtype="verse" n="48">
                    <p>ὁ δὲ στὰς 
                        ἐν μέσῳ αὐτῶν εἶπεν Οὕτως μωροί, οἱ υἱοὶ Ισραηλ; οὐκ ἀνακρίναντες
                         οὐδὲ τὸ σαφὲς ἐπιγνόντες κατεκρίνατε θυγατέρα Ισραηλ;
                    </p>
                </div>
                <div type="textpart" subtype="verse" n="49">
                    <p>ἀναστρέψατε εἰς τὸ κριτήριον· ψευδῆ γὰρ οὗτοι κατεμαρτύρησαν 
                        αὐτῆς.
                    </p>
                </div>
                <div type="textpart" subtype="verse" n="50">
                    <p>καὶ ἀνέστρεψεν πᾶς ὁ λαὸς μετὰ σπουδῆς. καὶ εἶπαν αὐτῷ
                         οἱ πρεσβύτεροι Δεῦρο κάθισον ἐν μέσῳ ἡμῶν καὶ ἀνάγγειλον 
                        ἡμῖν· ὅτι σοὶ δέδωκεν ὁ θεὸς τὸ πρεσβεῖον.
                    </p>
                </div>
                <div type="textpart" subtype="verse" n="51">
                    <p>καὶ εἶπεν πρὸς αὐτοὺς
                         Δανιηλ Διαχωρίσατε αὐτοὺς ἀπ’ ἀλλήλων μακράν, καὶ ἀνακρινῶ
                         αὐτούς.
                    </p>
                </div>
                <div type="textpart" subtype="verse" n="52">
                    <p>ὡς δὲ διεχωρίσθησαν εἷς ἀπὸ τοῦ ἑνός, ἐκάλεσεν 
                        τὸν ἕνα αὐτῶν καὶ εἶπεν πρὸς αὐτόν Πεπαλαιωμένε ἡμερῶν κακῶν,
                        νῦν ἥκασιν αἱ ἁμαρτίαι σου, ἃς ἐποίεις τὸ πρότερον
                    </p>
                </div>
                <div type="textpart" subtype="verse" n="53">
                    <p>κρίνων 
                        κρίσεις ἀδίκους καὶ τοὺς μὲν ἀθῴους κατακρίνων ἀπολύων δὲ 
                        τοὺς αἰτίους, λέγοντος τοῦ κυρίου Ἀθῷον καὶ δίκαιον οὐκ ἀποκτενεῖς·
                    </p>
                </div>
                <div type="textpart" subtype="verse" n="54">
                    <p>νῦν οὖν ταύτην εἴπερ εἶδες, εἰπόν Ὑπὸ τί δένδρον εἶδες
                         αὐτοὺς ὁμιλοῦντας ἀλλήλοις; ὁ δὲ εἶπεν Ὑπὸ σχῖνον.
                    </p>
                </div>
                <div type="textpart" subtype="verse" n="55">
                    <p>εἶπεν 
                        δὲ Δανιηλ Ὀρθῶς ἔψευσαι εἰς τὴν σεαυτοῦ κεφαλήν· ἤδη γὰρ 
                        ἄγγελος τοῦ θεοῦ λαβὼν φάσιν παρὰ τοῦ θεοῦ σχίσει σε μέσον.
                    </p>
                </div>
                <div type="textpart" subtype="verse" n="56">
                    <p>καὶ μεταστήσας αὐτὸν ἐκέλευσεν προσαγαγεῖν τὸν ἕτερον· καὶ 
                        εἶπεν αὐτῷ Σπέρμα Χανααν καὶ οὐκ Ιουδα, τὸ κάλλος ἐξηπάτησέν 
                        σε, καὶ ἡ ἐπιθυμία διέστρεψεν τὴν καρδίαν σου·
                    </p>
                </div>
                <div type="textpart" subtype="verse" n="57">
                    <p>οὕτως ἐποιεῖτε 
                        θυγατράσιν Ισραηλ, καὶ ἐκεῖναι φοβούμεναι ὡμίλουν ὑμῖν, ἀλλ’ οὐ 
                        θυγάτηρ Ιουδα ὑπέμεινεν τὴν ἀνομίαν ὑμῶν·
                    </p>
                </div>
                <div type="textpart" subtype="verse" n="58">
                    <p>νῦν οὖν λέγε μοι 
                        Ὑπὸ τί δένδρον κατέλαβες αὐτοὺς ὁμιλοῦντας ἀλλήλοις; ὁ δὲ εἶπεν
                         Ὑπὸ πρῖνον.
                    </p>
                </div>
                <div type="textpart" subtype="verse" n="59">
                    <p>εἶπεν δὲ αὐτῷ Δανιηλ Ὀρθῶς ἔψευσαι καὶ σὺ 
                        εἰς τὴν σεαυτοῦ κεφαλήν· μένει γὰρ ὁ ἄγγελος τοῦ θεοῦ τὴν ῥομφαίαν
                         ἔχων πρίσαι σε μέσον, ὅπως ἐξολεθρεύσῃ ὑμᾶς.
                    </p>
                </div>
                <div type="textpart" subtype="verse" n="60">
                    <p>καὶ ἀνεβόησεν
                         πᾶσα ἡ συναγωγὴ φωνῇ μεγάλῃ καὶ εὐλόγησαν τῷ θεῷ 
                        τῷ σῴζοντι τοὺς ἐλπίζοντας ἐπ’ αὐτόν.
                    </p>
                </div>
                <div type="textpart" subtype="verse" n="61">
                    <p>καὶ ἀνέστησαν ἐπὶ τοὺς
                        δύο πρεσβύτας, ὅτι συνέστησεν αὐτοὺς Δανιηλ ἐκ τοῦ στόματος 
                        αὐτῶν ψευδομαρτυρήσαντας, καὶ ἐποίησαν αὐτοῖς ὃν τρόπον ἐπονηρεύσαντο
                         τῷ πλησίον,
                    </p>
                </div>
                <div type="textpart" subtype="verse" n="62">
                    <p>ποιῆσαι κατὰ τὸν νόμον Μωυσῆ, καὶ 
                        ἀπέκτειναν αὐτούς· καὶ ἐσώθη αἷμα ἀναίτιον ἐν τῇ ἡμέρᾳ ἐκείνῃ.
                    </p>
                </div>
                <div type="textpart" subtype="verse" n="63">
                    <p>Χελκιας δὲ καὶ ἡ γυνὴ αὐτοῦ ᾔνεσαν τὸν θεὸν περὶ τῆς θυγατρὸς
                         αὐτῶν Σουσαννας μετὰ Ιωακιμ τοῦ ἀνδρὸς αὐτῆς καὶ τῶν 
                        συγγενῶν πάντων, ὅτι οὐχ εὑρέθη ἐν αὐτῇ ἄσχημον πρᾶγμα.
                    </p>
                </div>
                <div type="textpart" subtype="verse" n="64">
                    <p>καὶ 
                        Δανιηλ ἐγένετο μέγας ἐνώπιον τοῦ λαοῦ ἀπὸ τῆς ἡμέρας ἐκείνης 
                        καὶ ἐπέκεινα.
                    </p>
                </div>
            </div>
        </body>
    </text>
</TEI>
