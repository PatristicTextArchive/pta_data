<?xml version="1.0" encoding="UTF-8"?>
<?xml-model href="https://raw.githubusercontent.com/PatristicTextArchive/Schema/master/tei-pta.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Sapientia Salomonis</title>
                <author>Septuaginta</author>
                <respStmt>
                    <persName xml:id="AvS">
                        Annette von Stockhausen
                    </persName>
                    <resp>
                        Conversion to CTS-compliant PTA TEI
                    </resp>
                </respStmt>
            </titleStmt>
            <publicationStmt>
                <authority>
                    Berlin-Brandenburgische Akademie der Wissenschaften
                </authority>
                <distributor>
                    Patristic Text Archive
                </distributor>
                <availability>
                    <licence target="https://creativecommons.org/licenses/by-sa/4.0/">
                        Available under a Creative Commons Attribution ShareAlike 4.0 International License
                    </licence>
                </availability>
                <date>
                    2021
                </date>
                <idno type="PTA">
                    pta9999.pta037
                </idno>
                <idno type="TLG">tlg0527.tlg033</idno>
            </publicationStmt>
            <sourceDesc>
                <biblStruct type="book" xml:id="Rahlfs">
                    <monogr>
                        <title level="m">Septuaginta : id est, Vetus Testamentum graece iuxta LXX interpretes</title>
                        <title type="short">Septuaginta</title>
                        <editor>
                            <forename>Alfred</forename>
                            <surname>Rahlfs</surname>
                        </editor>
                        <imprint>
                            <pubPlace>Stuttgart</pubPlace>
                            <publisher>Württembergische Bibelanstalt</publisher>
                            <date>1935</date>
                        </imprint>
                        <biblScope unit="volume">II</biblScope>
                        <biblScope unit="page" from="345" to="376">345–376</biblScope>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl n="CTS">
                <cRefPattern n="verse" matchPattern="(.+).(.+)" replacementPattern="#xpath(/tei:TEI/tei:text/tei:body/tei:div[@type='edition']/tei:div[@n='$1']/tei:div[@n='$2'])"/>
                <cRefPattern n="chapter" matchPattern="(.+)" replacementPattern="#xpath(/tei:TEI/tei:text/tei:body/tei:div[@type='edition']/tei:div[@n='$1'])"/>
            </refsDecl>
        </encodingDesc>
<revisionDesc status="critical-edition-no-app">
    <change when="2021-05-16" who="#AvS">Converted to PTA/CapiTainS</change>
</revisionDesc>
    </teiHeader>
    <text>
        <body>
            <div type="edition" xml:lang="grc" n="urn:cts:pta:pta9999.pta037.pta-grc1">
                <head><title>ΣΟΦΙΑ ΣΑΛΩΜΩΝΟΣ</title></head>
                <div type="textpart" subtype="chapter" n="1">
                    <div type="textpart" subtype="verse" n="1">
                        <p>Ἀγαπήσατε δικαιοσύνην, οἱ κρίνοντες τὴν γῆν, 
                            φρονήσατε περὶ τοῦ κυρίου ἐν ἀγαθότητι 
                            καὶ ἐν ἁπλότητι καρδίας ζητήσατε αὐτόν.
                        </p>
                    </div>
                    <div type="textpart" subtype="verse" n="2">
                        <p>ὅτι εὑρίσκεται τοῖς μὴ πειράζουσιν αὐτόν, 
                            ἐμφανίζεται δὲ τοῖς μὴ ἀπιστοῦσιν αὐτῷ.
                        </p>
                    </div>
                    <div type="textpart" subtype="verse" n="3">
                        <p>σκολιοὶ γὰρ λογισμοὶ χωρίζουσιν ἀπὸ θεοῦ, 
                            δοκιμαζομένη τε ἡ δύναμις ἐλέγχει τοὺς ἄφρονας.
                        </p>
                    </div>
                    <div type="textpart" subtype="verse" n="4">
                        <p>ὅτι εἰς κακότεχνον ψυχὴν οὐκ εἰσελεύσεται σοφία 
                            οὐδὲ κατοικήσει ἐν σώματι κατάχρεῳ ἁμαρτίας.
                        </p>
                    </div>
                    <div type="textpart" subtype="verse" n="5">
                        <p>ἅγιον γὰρ πνεῦμα παιδείας φεύξεται δόλον 
                            καὶ ἀπαναστήσεται ἀπὸ λογισμῶν ἀσυνέτων 
                            καὶ ἐλεγχθήσεται ἐπελθούσης ἀδικίας.
                        </p>
                    </div>
                    <div type="textpart" subtype="verse" n="6">
                        <p>φιλάνθρωπον γὰρ πνεῦμα σοφία 
                            καὶ οὐκ ἀθῳώσει βλάσφημον ἀπὸ χειλέων αὐτοῦ· 
                            ὅτι τῶν νεφρῶν αὐτοῦ μάρτυς ὁ θεὸς 
                            καὶ τῆς καρδίας αὐτοῦ ἐπίσκοπος ἀληθὴς 
                            καὶ τῆς γλώσσης ἀκουστής.
                        </p>
                    </div>
                    <div type="textpart" subtype="verse" n="7">
                        <p>ὅτι πνεῦμα κυρίου πεπλήρωκεν τὴν οἰκουμένην, 
                            καὶ τὸ συνέχον τὰ πάντα γνῶσιν ἔχει φωνῆς.
                        </p>
                    </div>
                    <div type="textpart" subtype="verse" n="8">
                        <p>διὰ τοῦτο φθεγγόμενος ἄδικα οὐδεὶς μὴ λάθῃ, 
                            οὐδὲ μὴ παροδεύσῃ αὐτὸν ἐλέγχουσα ἡ δίκη.
                        </p>
                    </div>
                    <div type="textpart" subtype="verse" n="9">
                        <p>ἐν γὰρ διαβουλίοις ἀσεβοῦς ἐξέτασις ἔσται,
                            λόγων δὲ αὐτοῦ ἀκοὴ πρὸς κύριον ἥξει 
                            εἰς ἔλεγχον ἀνομημάτων αὐτοῦ·
                        </p>
                    </div>
                    <div type="textpart" subtype="verse" n="10">
                        <p>ὅτι οὖς ζηλώσεως ἀκροᾶται τὰ πάντα, 
                            καὶ θροῦς γογγυσμῶν οὐκ ἀποκρύπτεται.
                        </p>
                    </div>
                    <div type="textpart" subtype="verse" n="11">
                        <p>Φυλάξασθε τοίνυν γογγυσμὸν ἀνωφελῆ 
                            καὶ ἀπὸ καταλαλιᾶς φείσασθε γλώσσης· 
                            ὅτι φθέγμα λαθραῖον κενὸν οὐ πορεύσεται, 
                            στόμα δὲ καταψευδόμενον ἀναιρεῖ ψυχήν.
                        </p>
                    </div>
                    <div type="textpart" subtype="verse" n="12">
                        <p>μὴ ζηλοῦτε θάνατον ἐν πλάνῃ ζωῆς ὑμῶν 
                            μηδὲ ἐπισπᾶσθε ὄλεθρον ἐν ἔργοις χειρῶν ὑμῶν·
                        </p>
                    </div>
                    <div type="textpart" subtype="verse" n="13">
                        <p>ὅτι ὁ θεὸς θάνατον οὐκ ἐποίησεν 
                            οὐδὲ τέρπεται ἐπ’ ἀπωλείᾳ ζώντων.
                        </p>
                    </div>
                    <div type="textpart" subtype="verse" n="14">
                        <p>ἔκτισεν γὰρ εἰς τὸ εἶναι τὰ πάντα, 
                            καὶ σωτήριοι αἱ γενέσεις τοῦ κόσμου, 
                            καὶ οὐκ ἔστιν ἐν αὐταῖς φάρμακον ὀλέθρου 
                            οὔτε ᾅδου βασίλειον ἐπὶ γῆς.
                        </p>
                    </div>
                    <div type="textpart" subtype="verse" n="15">
                        <p>δικαιοσύνη γὰρ ἀθάνατός ἐστιν.
                        </p>
                    </div>
                    <div type="textpart" subtype="verse" n="16">
                        <p>Ἀσεβεῖς δὲ ταῖς χερσὶν καὶ τοῖς λόγοις προσεκαλέσαντο 
                            αὐτόν, 
                            φίλον ἡγησάμενοι αὐτὸν ἐτάκησαν 
                            καὶ συνθήκην ἔθεντο πρὸς αὐτόν, 
                            ὅτι ἄξιοί εἰσιν τῆς ἐκείνου μερίδος εἶναι.
                        </p>
                    </div>
                </div>
                <div type="textpart" subtype="chapter" n="2">
                    <div type="textpart" subtype="verse" n="1">
                        <p>εἶπον γὰρ ἐν ἑαυτοῖς λογισάμενοι οὐκ ὀρθῶς 
                            Ὀλίγος ἐστὶν καὶ λυπηρὸς ὁ βίος ἡμῶν, 
                            καὶ οὐκ ἔστιν ἴασις ἐν τελευτῇ ἀνθρώπου, 
                            καὶ οὐκ ἐγνώσθη ὁ ἀναλύσας ἐξ ᾅδου.
                        </p>
                    </div>
                    <div type="textpart" subtype="verse" n="2">
                        <p>ὅτι αὐτοσχεδίως ἐγενήθημεν 
                            καὶ μετὰ τοῦτο ἐσόμεθα ὡς οὐχ ὑπάρξαντες· 
                            ὅτι καπνὸς ἡ πνοὴ ἐν ῥισὶν ἡμῶν, 
                            καὶ ὁ λόγος σπινθὴρ ἐν κινήσει καρδίας ἡμῶν,
                        </p>
                    </div>
                    <div type="textpart" subtype="verse" n="3">
                        <p>οὗ σβεσθέντος τέφρα ἀποβήσεται τὸ σῶμα 
                            καὶ τὸ πνεῦμα διαχυθήσεται ὡς χαῦνος ἀήρ.
                        </p>
                    </div>
                    <div type="textpart" subtype="verse" n="4">
                        <p>καὶ τὸ ὄνομα ἡμῶν ἐπιλησθήσεται ἐν χρόνῳ, 
                            καὶ οὐθεὶς μνημονεύσει τῶν ἔργων ἡμῶν· 
                            καὶ παρελεύσεται ὁ βίος ἡμῶν ὡς ἴχνη νεφέλης 
                            καὶ ὡς ὁμίχλη διασκεδασθήσεται 
                            διωχθεῖσα ὑπὸ ἀκτίνων ἡλίου
                            καὶ ὑπὸ θερμότητος αὐτοῦ βαρυνθεῖσα.
                        </p>
                    </div>
                    <div type="textpart" subtype="verse" n="5">
                        <p>σκιᾶς γὰρ πάροδος ὁ καιρὸς ἡμῶν, 
                            καὶ οὐκ ἔστιν ἀναποδισμὸς τῆς τελευτῆς ἡμῶν, 
                            ὅτι κατεσφραγίσθη καὶ οὐδεὶς ἀναστρέφει.
                        </p>
                    </div>
                    <div type="textpart" subtype="verse" n="6">
                        <p>δεῦτε οὖν καὶ ἀπολαύσωμεν τῶν ὄντων ἀγαθῶν 
                            καὶ χρησώμεθα τῇ κτίσει ὡς ἐν νεότητι σπουδαίως·
                        </p>
                    </div>
                    <div type="textpart" subtype="verse" n="7">
                        <p>οἴνου πολυτελοῦς καὶ μύρων πλησθῶμεν, 
                            καὶ μὴ παροδευσάτω ἡμᾶς ἄνθος ἔαρος·
                        </p>
                    </div>
                    <div type="textpart" subtype="verse" n="8">
                        <p>στεψώμεθα ῥόδων κάλυξιν πρὶν ἢ μαρανθῆναι·
                        </p>
                    </div>
                    <div type="textpart" subtype="verse" n="9">
                        <p>μηδεὶς ἡμῶν ἄμοιρος ἔστω τῆς ἡμετέρας ἀγερωχίας, 
                            πανταχῇ καταλίπωμεν σύμβολα τῆς εὐφροσύνης, 
                            ὅτι αὕτη ἡ μερὶς ἡμῶν καὶ ὁ κλῆρος οὗτος.
                        </p>
                    </div>
                    <div type="textpart" subtype="verse" n="10">
                        <p>καταδυναστεύσωμεν πένητα δίκαιον, 
                            μὴ φεισώμεθα χήρας 
                            μηδὲ πρεσβύτου ἐντραπῶμεν πολιὰς πολυχρονίους·
                        </p>
                    </div>
                    <div type="textpart" subtype="verse" n="11">
                        <p>ἔστω δὲ ἡμῶν ἡ ἰσχὺς νόμος τῆς δικαιοσύνης, 
                            τὸ γὰρ ἀσθενὲς ἄχρηστον ἐλέγχεται.
                        </p>
                    </div>
                    <div type="textpart" subtype="verse" n="12">
                        <p>ἐνεδρεύσωμεν τὸν δίκαιον, ὅτι δύσχρηστος ἡμῖν ἐστιν 
                            καὶ ἐναντιοῦται τοῖς ἔργοις ἡμῶν 
                            καὶ ὀνειδίζει ἡμῖν ἁμαρτήματα νόμου 
                            καὶ ἐπιφημίζει ἡμῖν ἁμαρτήματα παιδείας ἡμῶν·
                        </p>
                    </div>
                    <div type="textpart" subtype="verse" n="13">
                        <p>ἐπαγγέλλεται γνῶσιν ἔχειν θεοῦ 
                            καὶ παῖδα κυρίου ἑαυτὸν ὀνομάζει·
                        </p>
                    </div>
                    <div type="textpart" subtype="verse" n="14">
                        <p>ἐγένετο ἡμῖν εἰς ἔλεγχον ἐννοιῶν ἡμῶν, 
                            βαρύς ἐστιν ἡμῖν καὶ βλεπόμενος,
                        </p>
                    </div>
                    <div type="textpart" subtype="verse" n="15">
                        <p>ὅτι ἀνόμοιος τοῖς ἄλλοις ὁ βίος αὐτοῦ, 
                            καὶ ἐξηλλαγμέναι αἱ τρίβοι αὐτοῦ·
                        </p>
                    </div>
                    <div type="textpart" subtype="verse" n="16">
                        <p>εἰς κίβδηλον ἐλογίσθημεν αὐτῷ, 
                            καὶ ἀπέχεται τῶν ὁδῶν ἡμῶν ὡς ἀπὸ ἀκαθαρσιῶν· 
                            μακαρίζει ἔσχατα δικαίων 
                            καὶ ἀλαζονεύεται πατέρα θεόν.
                        </p>
                    </div>
                    <div type="textpart" subtype="verse" n="17">
                        <p>ἴδωμεν εἰ οἱ λόγοι αὐτοῦ ἀληθεῖς, 
                            καὶ πειράσωμεν τὰ ἐν ἐκβάσει αὐτοῦ·
                        </p>
                    </div>
                    <div type="textpart" subtype="verse" n="18">
                        <p>εἰ γάρ ἐστιν ὁ δίκαιος υἱὸς θεοῦ, ἀντιλήμψεται αὐτοῦ 
                            καὶ ῥύσεται αὐτὸν ἐκ χειρὸς ἀνθεστηκότων.
                        </p>
                    </div>
                    <div type="textpart" subtype="verse" n="19">
                        <p>ὕβρει καὶ βασάνῳ ἐτάσωμεν αὐτόν,
                            ἵνα γνῶμεν τὴν ἐπιείκειαν αὐτοῦ 
                            καὶ δοκιμάσωμεν τὴν ἀνεξικακίαν αὐτοῦ·
                        </p>
                    </div>
                    <div type="textpart" subtype="verse" n="20">
                        <p>θανάτῳ ἀσχήμονι καταδικάσωμεν αὐτόν, 
                            ἔσται γὰρ αὐτοῦ ἐπισκοπὴ ἐκ λόγων αὐτοῦ.
                        </p>
                    </div>
                    <div type="textpart" subtype="verse" n="21">
                        <p>Ταῦτα ἐλογίσαντο, καὶ ἐπλανήθησαν· 
                            ἀπετύφλωσεν γὰρ αὐτοὺς ἡ κακία αὐτῶν,
                        </p>
                    </div>
                    <div type="textpart" subtype="verse" n="22">
                        <p>καὶ οὐκ ἔγνωσαν μυστήρια θεοῦ 
                            οὐδὲ μισθὸν ἤλπισαν ὁσιότητος 
                            οὐδὲ ἔκριναν γέρας ψυχῶν ἀμώμων.
                        </p>
                    </div>
                    <div type="textpart" subtype="verse" n="23">
                        <p>ὅτι ὁ θεὸς ἔκτισεν τὸν ἄνθρωπον ἐπ’ ἀφθαρσίᾳ 
                            καὶ εἰκόνα τῆς ἰδίας ἀϊδιότητος ἐποίησεν αὐτόν·
                        </p>
                    </div>
                    <div type="textpart" subtype="verse" n="24">
                        <p>φθόνῳ δὲ διαβόλου θάνατος εἰσῆλθεν εἰς τὸν κόσμον, 
                            πειράζουσιν δὲ αὐτὸν οἱ τῆς ἐκείνου μερίδος ὄντες.
                        </p>
                    </div>
                </div>
                <div type="textpart" subtype="chapter" n="3">
                    <div type="textpart" subtype="verse" n="1">
                        <p>Δικαίων δὲ ψυχαὶ ἐν χειρὶ θεοῦ, 
                            καὶ οὐ μὴ ἅψηται αὐτῶν βάσανος.
                        </p>
                    </div>
                    <div type="textpart" subtype="verse" n="2">
                        <p>ἔδοξαν ἐν ὀφθαλμοῖς ἀφρόνων τεθνάναι, 
                            καὶ ἐλογίσθη κάκωσις ἡ ἔξοδος αὐτῶν
                        </p>
                    </div>
                    <div type="textpart" subtype="verse" n="3">
                        <p>καὶ ἡ ἀφ’ ἡμῶν πορεία σύντριμμα, 
                            οἱ δέ εἰσιν ἐν εἰρήνῃ.
                        </p>
                    </div>
                    <div type="textpart" subtype="verse" n="4">
                        <p>καὶ γὰρ ἐν ὄψει ἀνθρώπων ἐὰν κολασθῶσιν, 
                            ἡ ἐλπὶς αὐτῶν ἀθανασίας πλήρης·
                        </p>
                    </div>
                    <div type="textpart" subtype="verse" n="5">
                        <p>καὶ ὀλίγα παιδευθέντες μεγάλα εὐεργετηθήσονται, 
                            ὅτι ὁ θεὸς ἐπείρασεν αὐτοὺς 
                            καὶ εὗρεν αὐτοὺς ἀξίους ἑαυτοῦ·
                        </p>
                    </div>
                    <div type="textpart" subtype="verse" n="6">
                        <p>ὡς χρυσὸν ἐν χωνευτηρίῳ ἐδοκίμασεν αὐτοὺς 
                            καὶ ὡς ὁλοκάρπωμα θυσίας προσεδέξατο αὐτούς.
                        </p>
                    </div>
                    <div type="textpart" subtype="verse" n="7">
                        <p>καὶ ἐν καιρῷ ἐπισκοπῆς αὐτῶν ἀναλάμψουσιν 
                            καὶ ὡς σπινθῆρες ἐν καλάμῃ διαδραμοῦνται·
                        </p>
                    </div>
                    <div type="textpart" subtype="verse" n="8">
                        <p>κρινοῦσιν ἔθνη καὶ κρατήσουσιν λαῶν, 
                            καὶ βασιλεύσει αὐτῶν κύριος εἰς τοὺς αἰῶνας.
                        </p>
                    </div>
                    <div type="textpart" subtype="verse" n="9">
                        <p>οἱ πεποιθότες ἐπ’ αὐτῷ συνήσουσιν ἀλήθειαν, 
                            καὶ οἱ πιστοὶ ἐν ἀγάπῃ προσμενοῦσιν αὐτῷ· 
                            ὅτι χάρις καὶ ἔλεος τοῖς ἐκλεκτοῖς αὐτοῦ.
                        </p>
                    </div>
                    <div type="textpart" subtype="verse" n="10">
                        <p>Οἱ δὲ ἀσεβεῖς καθὰ ἐλογίσαντο ἕξουσιν ἐπιτιμίαν 
                            οἱ ἀμελήσαντες τοῦ δικαίου καὶ τοῦ κυρίου ἀποστάντες·
                        </p>
                    </div>
                    <div type="textpart" subtype="verse" n="11">
                        <p>σοφίαν γὰρ καὶ παιδείαν ὁ ἐξουθενῶν ταλαίπωρος, 
                            καὶ κενὴ ἡ ἐλπὶς αὐτῶν, καὶ οἱ κόποι ἀνόνητοι,
                            καὶ ἄχρηστα τὰ ἔργα αὐτῶν·
                        </p>
                    </div>
                    <div type="textpart" subtype="verse" n="12">
                        <p>αἱ γυναῖκες αὐτῶν ἄφρονες, 
                            καὶ πονηρὰ τὰ τέκνα αὐτῶν, 
                            ἐπικατάρατος ἡ γένεσις αὐτῶν.
                        </p>
                    </div>
                    <div type="textpart" subtype="verse" n="13">
                        <p>ὅτι μακαρία στεῖρα ἡ ἀμίαντος, 
                            ἥτις οὐκ ἔγνω κοίτην ἐν παραπτώματι, 
                            ἕξει καρπὸν ἐν ἐπισκοπῇ ψυχῶν,
                        </p>
                    </div>
                    <div type="textpart" subtype="verse" n="14">
                        <p>καὶ εὐνοῦχος ὁ μὴ ἐργασάμενος ἐν χειρὶ ἀνόμημα 
                            μηδὲ ἐνθυμηθεὶς κατὰ τοῦ κυρίου πονηρά, 
                            δοθήσεται γὰρ αὐτῷ τῆς πίστεως χάρις ἐκλεκτὴ 
                            καὶ κλῆρος ἐν ναῷ κυρίου θυμηρέστερος.
                        </p>
                    </div>
                    <div type="textpart" subtype="verse" n="15">
                        <p>ἀγαθῶν γὰρ πόνων καρπὸς εὐκλεής, 
                            καὶ ἀδιάπτωτος ἡ ῥίζα τῆς φρονήσεως.
                        </p>
                    </div>
                    <div type="textpart" subtype="verse" n="16">
                        <p>τέκνα δὲ μοιχῶν ἀτέλεστα ἔσται, 
                            καὶ ἐκ παρανόμου κοίτης σπέρμα ἀφανισθήσεται.
                        </p>
                    </div>
                    <div type="textpart" subtype="verse" n="17">
                        <p>ἐάν τε γὰρ μακρόβιοι γένωνται, εἰς οὐθὲν λογισθήσονται, 
                            καὶ ἄτιμον ἐπ’ ἐσχάτων τὸ γῆρας αὐτῶν·
                        </p>
                    </div>
                    <div type="textpart" subtype="verse" n="18">
                        <p>ἐάν τε ὀξέως τελευτήσωσιν, οὐχ ἕξουσιν ἐλπίδα 
                            οὐδὲ ἐν ἡμέρᾳ διαγνώσεως παραμύθιον·
                        </p>
                    </div>
                    <div type="textpart" subtype="verse" n="19">
                        <p>γενεᾶς γὰρ ἀδίκου χαλεπὰ τὰ τέλη.
                        </p>
                    </div>
                </div>
                <div type="textpart" subtype="chapter" n="4">
                    <div type="textpart" subtype="verse" n="1">
                        <p>κρείσσων ἀτεκνία μετὰ ἀρετῆς· 
                            ἀθανασία γάρ ἐστιν ἐν μνήμῃ αὐτῆς, 
                            ὅτι καὶ παρὰ θεῷ γινώσκεται καὶ παρὰ ἀνθρώποις.
                        </p>
                    </div>
                    <div type="textpart" subtype="verse" n="2">
                        <p>παροῦσάν τε μιμοῦνται αὐτὴν 
                            καὶ ποθοῦσιν ἀπελθοῦσαν· 
                            καὶ ἐν τῷ αἰῶνι στεφανηφοροῦσα πομπεύει 
                            τὸν τῶν ἀμιάντων ἄθλων ἀγῶνα νικήσασα.
                        </p>
                    </div>
                    <div type="textpart" subtype="verse" n="3">
                        <p>πολύγονον δὲ ἀσεβῶν πλῆθος οὐ χρησιμεύσει 
                            καὶ ἐκ νόθων μοσχευμάτων οὐ δώσει ῥίζαν εἰς βάθος 
                            οὐδὲ ἀσφαλῆ βάσιν ἑδράσει·
                        </p>
                    </div>
                    <div type="textpart" subtype="verse" n="4">
                        <p>κἂν γὰρ ἐν κλάδοις πρὸς καιρὸν ἀναθάλῃ, 
                            ἐπισφαλῶς βεβηκότα ὑπὸ ἀνέμου σαλευθήσεται 
                            καὶ ὑπὸ βίας ἀνέμων ἐκριζωθήσεται.
                        </p>
                    </div>
                    <div type="textpart" subtype="verse" n="5">
                        <p>περικλασθήσονται κλῶνες ἀτέλεστοι, 
                            καὶ ὁ καρπὸς αὐτῶν ἄχρηστος, ἄωρος εἰς βρῶσιν 
                            καὶ εἰς οὐθὲν ἐπιτήδειος·
                        </p>
                    </div>
                    <div type="textpart" subtype="verse" n="6">
                        <p>ἐκ γὰρ ἀνόμων ὕπνων τέκνα γεννώμενα 
                            μάρτυρές εἰσιν πονηρίας κατὰ γονέων ἐν ἐξετασμῷ αὐτῶν.
                        </p>
                    </div>
                    <div type="textpart" subtype="verse" n="7">
                        <p>Δίκαιος δὲ ἐὰν φθάσῃ τελευτῆσαι, ἐν ἀναπαύσει ἔσται·
                        </p>
                    </div>
                    <div type="textpart" subtype="verse" n="8">
                        <p>γῆρας γὰρ τίμιον οὐ τὸ πολυχρόνιον 
                            οὐδὲ ἀριθμῷ ἐτῶν μεμέτρηται,
                        </p>
                    </div>
                    <div type="textpart" subtype="verse" n="9">
                        <p>πολιὰ δέ ἐστιν φρόνησις ἀνθρώποις 
                            καὶ ἡλικία γήρως βίος ἀκηλίδωτος.
                        </p>
                    </div>
                    <div type="textpart" subtype="verse" n="10">
                        <p>εὐάρεστος θεῷ γενόμενος ἠγαπήθη 
                            καὶ ζῶν μεταξὺ ἁμαρτωλῶν μετετέθη·
                        </p>
                    </div>
                    <div type="textpart" subtype="verse" n="11">
                        <p>ἡρπάγη, μὴ κακία ἀλλάξῃ σύνεσιν αὐτοῦ 
                            ἢ δόλος ἀπατήσῃ ψυχὴν αὐτοῦ·
                        </p>
                    </div>
                    <div type="textpart" subtype="verse" n="12">
                        <p>βασκανία γὰρ φαυλότητος ἀμαυροῖ τὰ καλά, 
                            καὶ ῥεμβασμὸς ἐπιθυμίας μεταλλεύει νοῦν ἄκακον.
                        </p>
                    </div>
                    <div type="textpart" subtype="verse" n="13">
                        <p>τελειωθεὶς ἐν ὀλίγῳ ἐπλήρωσεν χρόνους μακρούς·
                        </p>
                    </div>
                    <div type="textpart" subtype="verse" n="14">
                        <p>ἀρεστὴ γὰρ ἦν κυρίῳ ἡ ψυχὴ αὐτοῦ, 
                            διὰ τοῦτο ἔσπευσεν ἐκ μέσου πονηρίας· 
                            οἱ δὲ λαοὶ ἰδόντες καὶ μὴ νοήσαντες 
                            μηδὲ θέντες ἐπὶ διανοίᾳ τὸ τοιοῦτο,
                        </p>
                    </div>
                    <div type="textpart" subtype="verse" n="15">
                        <p>ὅτι χάρις καὶ ἔλεος ἐν τοῖς ἐκλεκτοῖς αὐτοῦ 
                            καὶ ἐπισκοπὴ ἐν τοῖς ὁσίοις αὐτοῦ.
                        </p>
                    </div>
                    <div type="textpart" subtype="verse" n="16">
                        <p>κατακρινεῖ δὲ δίκαιος καμὼν τοὺς ζῶντας ἀσεβεῖς 
                            καὶ νεότης τελεσθεῖσα ταχέως πολυετὲς γῆρας ἀδίκου·
                        </p>
                    </div>
                    <div type="textpart" subtype="verse" n="17">
                        <p>ὄψονται γὰρ τελευτὴν σοφοῦ 
                            καὶ οὐ νοήσουσιν τί ἐβουλεύσατο περὶ αὐτοῦ 
                            καὶ εἰς τί ἠσφαλίσατο αὐτὸν ὁ κύριος.
                        </p>
                    </div>
                    <div type="textpart" subtype="verse" n="18">
                        <p>ὄψονται καὶ ἐξουθενήσουσιν· 
                            αὐτοὺς δὲ ὁ κύριος ἐκγελάσεται,
                        </p>
                    </div>
                    <div type="textpart" subtype="verse" n="19">
                        <p>καὶ ἔσονται μετὰ τοῦτο εἰς πτῶμα ἄτιμον 
                            καὶ εἰς ὕβριν ἐν νεκροῖς δι’ αἰῶνος, 
                            ὅτι ῥήξει αὐτοὺς ἀφώνους πρηνεῖς 
                            καὶ σαλεύσει αὐτοὺς ἐκ θεμελίων, 
                            καὶ ἕως ἐσχάτου χερσωθήσονται 
                            καὶ ἔσονται ἐν ὀδύνῃ, 
                            καὶ ἡ μνήμη αὐτῶν ἀπολεῖται.
                        </p>
                    </div>
                    <div type="textpart" subtype="verse" n="20">
                        <p>ἐλεύσονται ἐν συλλογισμῷ ἁμαρτημάτων αὐτῶν δειλοί, 
                            καὶ ἐλέγξει αὐτοὺς ἐξ ἐναντίας τὰ ἀνομήματα αὐτῶν.
                        </p>
                    </div>
                </div>
                <div type="textpart" subtype="chapter" n="5">
                    <div type="textpart" subtype="verse" n="1">
                        <p>Τότε στήσεται ἐν παρρησίᾳ πολλῇ ὁ δίκαιος 
                            κατὰ πρόσωπον τῶν θλιψάντων αὐτὸν 
                            καὶ τῶν ἀθετούντων τοὺς πόνους αὐτοῦ.
                        </p>
                    </div>
                    <div type="textpart" subtype="verse" n="2">
                        <p>ἰδόντες ταραχθήσονται φόβῳ δεινῷ
                            καὶ ἐκστήσονται ἐπὶ τῷ παραδόξῳ τῆς σωτηρίας·
                        </p>
                    </div>
                    <div type="textpart" subtype="verse" n="3">
                        <p>ἐροῦσιν ἐν ἑαυτοῖς μετανοοῦντες 
                            καὶ διὰ στενοχωρίαν πνεύματος στενάξονται καὶ ἐροῦσιν
                        </p>
                    </div>
                    <div type="textpart" subtype="verse" n="4">
                        <p>Οὗτος ἦν, ὃν ἔσχομέν ποτε εἰς γέλωτα 
                            καὶ εἰς παραβολὴν ὀνειδισμοῦ οἱ ἄφρονες· 
                            τὸν βίον αὐτοῦ ἐλογισάμεθα μανίαν 
                            καὶ τὴν τελευτὴν αὐτοῦ ἄτιμον.
                        </p>
                    </div>
                    <div type="textpart" subtype="verse" n="5">
                        <p>πῶς κατελογίσθη ἐν υἱοῖς θεοῦ 
                            καὶ ἐν ἁγίοις ὁ κλῆρος αὐτοῦ ἐστιν;
                        </p>
                    </div>
                    <div type="textpart" subtype="verse" n="6">
                        <p>ἄρα ἐπλανήθημεν ἀπὸ ὁδοῦ ἀληθείας, 
                            καὶ τὸ τῆς δικαιοσύνης φῶς οὐκ ἐπέλαμψεν ἡμῖν, 
                            καὶ ὁ ἥλιος οὐκ ἀνέτειλεν ἡμῖν·
                        </p>
                    </div>
                    <div type="textpart" subtype="verse" n="7">
                        <p>ἀνομίας ἐνεπλήσθημεν τρίβοις καὶ ἀπωλείας 
                            καὶ διωδεύσαμεν ἐρήμους ἀβάτους, 
                            τὴν δὲ ὁδὸν κυρίου οὐκ ἐπέγνωμεν.
                        </p>
                    </div>
                    <div type="textpart" subtype="verse" n="8">
                        <p>τί ὠφέλησεν ἡμᾶς ἡ ὑπερηφανία; 
                            καὶ τί πλοῦτος μετὰ ἀλαζονείας συμβέβληται ἡμῖν;
                        </p>
                    </div>
                    <div type="textpart" subtype="verse" n="9">
                        <p>παρῆλθεν ἐκεῖνα πάντα ὡς σκιὰ 
                            καὶ ὡς ἀγγελία παρατρέχουσα·
                        </p>
                    </div>
                    <div type="textpart" subtype="verse" n="10">
                        <p>ὡς ναῦς διερχομένη κυμαινόμενον ὕδωρ, 
                            ἧς διαβάσης οὐκ ἔστιν ἴχνος εὑρεῖν 
                            οὐδὲ ἀτραπὸν τρόπιος αὐτῆς ἐν κύμασιν·
                        </p>
                    </div>
                    <div type="textpart" subtype="verse" n="11">
                        <p>ἢ ὡς ὀρνέου διιπτάντος ἀέρα 
                            οὐθὲν εὑρίσκεται τεκμήριον πορείας, 
                            πληγῇ δὲ μαστιζόμενον ταρσῶν πνεῦμα κοῦφον 
                            καὶ σχιζόμενον βίᾳ ῥοίζου 
                            κινουμένων πτερύγων διωδεύθη, 
                            καὶ μετὰ τοῦτο οὐχ εὑρέθη σημεῖον ἐπιβάσεως ἐν αὐτῷ·
                        </p>
                    </div>
                    <div type="textpart" subtype="verse" n="12">
                        <p>ἢ ὡς βέλους βληθέντος ἐπὶ σκοπὸν 
                            τμηθεὶς ὁ ἀὴρ εὐθέως εἰς ἑαυτὸν ἀνελύθη 
                            ὡς ἀγνοῆσαι τὴν δίοδον αὐτοῦ·
                        </p>
                    </div>
                    <div type="textpart" subtype="verse" n="13">
                        <p>οὕτως καὶ ἡμεῖς γεννηθέντες ἐξελίπομεν 
                            καὶ ἀρετῆς μὲν σημεῖον οὐδὲν ἔσχομεν δεῖξαι, 
                            ἐν δὲ τῇ κακίᾳ ἡμῶν κατεδαπανήθημεν.
                        </p>
                    </div>
                    <div type="textpart" subtype="verse" n="14">
                        <p>ὅτι ἐλπὶς ἀσεβοῦς ὡς φερόμενος χνοῦς ὑπὸ ἀνέμου 
                            καὶ ὡς πάχνη ὑπὸ λαίλαπος διωχθεῖσα λεπτὴ
                            καὶ ὡς καπνὸς ὑπὸ ἀνέμου διεχύθη 
                            καὶ ὡς μνεία καταλύτου μονοημέρου παρώδευσεν.
                        </p>
                    </div>
                    <div type="textpart" subtype="verse" n="15">
                        <p>Δίκαιοι δὲ εἰς τὸν αἰῶνα ζῶσιν, 
                            καὶ ἐν κυρίῳ ὁ μισθὸς αὐτῶν, 
                            καὶ ἡ φροντὶς αὐτῶν παρὰ ὑψίστῳ.
                        </p>
                    </div>
                    <div type="textpart" subtype="verse" n="16">
                        <p>διὰ τοῦτο λήμψονται τὸ βασίλειον τῆς εὐπρεπείας 
                            καὶ τὸ διάδημα τοῦ κάλλους ἐκ χειρὸς κυρίου, 
                            ὅτι τῇ δεξιᾷ σκεπάσει αὐτοὺς 
                            καὶ τῷ βραχίονι ὑπερασπιεῖ αὐτῶν.
                        </p>
                    </div>
                    <div type="textpart" subtype="verse" n="17">
                        <p>λήμψεται πανοπλίαν τὸν ζῆλον αὐτοῦ 
                            καὶ ὁπλοποιήσει τὴν κτίσιν εἰς ἄμυναν ἐχθρῶν·
                        </p>
                    </div>
                    <div type="textpart" subtype="verse" n="18">
                        <p>ἐνδύσεται θώρακα δικαιοσύνην 
                            καὶ περιθήσεται κόρυθα κρίσιν ἀνυπόκριτον·
                        </p>
                    </div>
                    <div type="textpart" subtype="verse" n="19">
                        <p>λήμψεται ἀσπίδα ἀκαταμάχητον ὁσιότητα,
                        </p>
                    </div>
                    <div type="textpart" subtype="verse" n="20">
                        <p>ὀξυνεῖ δὲ ἀπότομον ὀργὴν εἰς ῥομφαίαν, 
                            συνεκπολεμήσει δὲ αὐτῷ ὁ κόσμος ἐπὶ τοὺς παράφρονας.
                        </p>
                    </div>
                    <div type="textpart" subtype="verse" n="21">
                        <p>πορεύσονται εὔστοχοι βολίδες ἀστραπῶν 
                            καὶ ὡς ἀπὸ εὐκύκλου τόξου τῶν νεφῶν ἐπὶ σκοπὸν ἁλοῦνται, 
                            καὶ ἐκ πετροβόλου θυμοῦ πλήρεις ῥιφήσονται χάλαζαι·
                        </p>
                    </div>
                    <div type="textpart" subtype="verse" n="22">
                        <p>
                            ἀγανακτήσει κατ’ αὐτῶν ὕδωρ θαλάσσης, 
                            ποταμοὶ δὲ συγκλύσουσιν ἀποτόμως·
                        </p>
                    </div>
                    <div type="textpart" subtype="verse" n="23">
                        <p>ἀντιστήσεται αὐτοῖς πνεῦμα δυνάμεως 
                            καὶ ὡς λαῖλαψ ἐκλικμήσει αὐτούς· 
                            καὶ ἐρημώσει πᾶσαν τὴν γῆν ἀνομία, 
                            καὶ ἡ κακοπραγία περιτρέψει θρόνους δυναστῶν.
                        </p>
                    </div>
                </div>
                <div type="textpart" subtype="chapter" n="6">
                    <div type="textpart" subtype="verse" n="1">
                        <p>Ἀκούσατε οὖν, βασιλεῖς, καὶ σύνετε· 
                            μάθετε, δικασταὶ περάτων γῆς·
                        </p>
                    </div>
                    <div type="textpart" subtype="verse" n="2">
                        <p>ἐνωτίσασθε, οἱ κρατοῦντες πλήθους 
                            καὶ γεγαυρωμένοι ἐπὶ ὄχλοις ἐθνῶν·
                        </p>
                    </div>
                    <div type="textpart" subtype="verse" n="3">
                        <p>ὅτι ἐδόθη παρὰ κυρίου ἡ κράτησις ὑμῖν 
                            καὶ ἡ δυναστεία παρὰ ὑψίστου, 
                            ὃς ἐξετάσει ὑμῶν τὰ ἔργα καὶ τὰς βουλὰς διερευνήσει·
                        </p>
                    </div>
                    <div type="textpart" subtype="verse" n="4">
                        <p>ὅτι ὑπηρέται ὄντες τῆς αὐτοῦ βασιλείας οὐκ ἐκρίνατε ὀρθῶς 
                            οὐδὲ ἐφυλάξατε νόμον 
                            οὐδὲ κατὰ τὴν βουλὴν τοῦ θεοῦ ἐπορεύθητε.
                        </p>
                    </div>
                    <div type="textpart" subtype="verse" n="5">
                        <p>φρικτῶς καὶ ταχέως ἐπιστήσεται ὑμῖν, 
                            ὅτι κρίσις ἀπότομος ἐν τοῖς ὑπερέχουσιν γίνεται.
                        </p>
                    </div>
                    <div type="textpart" subtype="verse" n="6">
                        <p>ὁ γὰρ ἐλάχιστος συγγνωστός ἐστιν ἐλέους, 
                            δυνατοὶ δὲ δυνατῶς ἐτασθήσονται·
                        </p>
                    </div>
                    <div type="textpart" subtype="verse" n="7">
                        <p>οὐ γὰρ ὑποστελεῖται πρόσωπον ὁ πάντων δεσπότης 
                            οὐδὲ ἐντραπήσεται μέγεθος, 
                            ὅτι μικρὸν καὶ μέγαν αὐτὸς ἐποίησεν 
                            ὁμοίως τε προνοεῖ περὶ πάντων, 
                            τοῖς δὲ κραταιοῖς ἰσχυρὰ ἐφίσταται ἔρευνα.
                        </p>
                    </div>
                    <div type="textpart" subtype="verse" n="8">
                        <p/>
                    </div>
                    <div type="textpart" subtype="verse" n="9">
                        <p>πρὸς ὑμᾶς οὖν, ὦ τύραννοι, οἱ λόγοι μου, 
                            ἵνα μάθητε σοφίαν καὶ μὴ παραπέσητε·
                        </p>
                    </div>
                    <div type="textpart" subtype="verse" n="10">
                        <p>οἱ γὰρ φυλάξαντες ὁσίως τὰ ὅσια ὁσιωθήσονται, 
                            καὶ οἱ διδαχθέντες αὐτὰ εὑρήσουσιν ἀπολογίαν.
                        </p>
                    </div>
                    <div type="textpart" subtype="verse" n="11">
                        <p>ἐπιθυμήσατε οὖν τῶν λόγων μου, 
                            ποθήσατε καὶ παιδευθήσεσθε.
                        </p>
                    </div>
                    <div type="textpart" subtype="verse" n="12">
                        <p>Λαμπρὰ καὶ ἀμάραντός ἐστιν ἡ σοφία 
                            καὶ εὐχερῶς θεωρεῖται ὑπὸ τῶν ἀγαπώντων αὐτὴν 
                            καὶ εὑρίσκεται ὑπὸ τῶν ζητούντων αὐτήν, 
                            φθάνει τοὺς ἐπιθυμοῦντας προγνωσθῆναι.
                        </p>
                    </div>
                    <div type="textpart" subtype="verse" n="13">
                        <p/>
                    </div>
                    <div type="textpart" subtype="verse" n="14">
                        <p>ὁ ὀρθρίσας πρὸς αὐτὴν οὐ κοπιάσει· 
                            πάρεδρον γὰρ εὑρήσει τῶν πυλῶν αὐτοῦ.
                        </p>
                    </div>
                    <div type="textpart" subtype="verse" n="15">
                        <p>τὸ γὰρ ἐνθυμηθῆναι περὶ αὐτῆς φρονήσεως τελειότης, 
                            καὶ ὁ ἀγρυπνήσας δι’ αὐτὴν ταχέως ἀμέριμνος ἔσται·
                        </p>
                    </div>
                    <div type="textpart" subtype="verse" n="16">
                        <p>ὅτι τοὺς ἀξίους αὐτῆς αὐτὴ περιέρχεται ζητοῦσα 
                            καὶ ἐν ταῖς τρίβοις φαντάζεται αὐτοῖς εὐμενῶς 
                            καὶ ἐν πάσῃ ἐπινοίᾳ ὑπαντᾷ αὐτοῖς.
                        </p>
                    </div>
                    <div type="textpart" subtype="verse" n="17">
                        <p>ἀρχὴ γὰρ αὐτῆς ἡ ἀληθεστάτη παιδείας ἐπιθυμία, 
                            φροντὶς δὲ παιδείας ἀγάπη,
                        </p>
                    </div>
                    <div type="textpart" subtype="verse" n="18">
                        <p>ἀγάπη δὲ τήρησις νόμων αὐτῆς, 
                            προσοχὴ δὲ νόμων βεβαίωσις ἀφθαρσίας, 
                            ἀφθαρσία δὲ ἐγγὺς εἶναι ποιεῖ θεοῦ·
                        </p>
                    </div>
                    <div type="textpart" subtype="verse" n="19">
                        <p/>
                    </div>
                    <div type="textpart" subtype="verse" n="20">
                        <p>ἐπιθυμία ἄρα σοφίας ἀνάγει ἐπὶ βασιλείαν.
                        </p>
                    </div>
                    <div type="textpart" subtype="verse" n="21">
                        <p>εἰ οὖν ἥδεσθε ἐπὶ θρόνοις καὶ σκήπτροις, τύραννοι λαῶν, 
                            τιμήσατε σοφίαν, ἵνα εἰς τὸν αἰῶνα βασιλεύσητε.
                        </p>
                    </div>
                    <div type="textpart" subtype="verse" n="22">
                        <p>τί δέ ἐστιν σοφία καὶ πῶς ἐγένετο, ἀπαγγελῶ 
                            καὶ οὐκ ἀποκρύψω ὑμῖν μυστήρια, 
                            ἀλλὰ ἀπ’ ἀρχῆς γενέσεως ἐξιχνιάσω 
                            καὶ θήσω εἰς τὸ ἐμφανὲς τὴν γνῶσιν αὐτῆς 
                            καὶ οὐ μὴ παροδεύσω τὴν ἀλήθειαν.
                        </p>
                    </div>
                    <div type="textpart" subtype="verse" n="23">
                        <p>οὔτε μὴν φθόνῳ τετηκότι συνοδεύσω, 
                            ὅτι οὗτος οὐ κοινωνήσει σοφίᾳ.
                        </p>
                    </div>
                    <div type="textpart" subtype="verse" n="24">
                        <p>πλῆθος δὲ σοφῶν σωτηρία κόσμου, 
                            καὶ βασιλεὺς φρόνιμος εὐστάθεια δήμου.
                        </p>
                    </div>
                    <div type="textpart" subtype="verse" n="25">
                        <p>ὥστε παιδεύεσθε τοῖς ῥήμασίν μου, καὶ ὠφεληθήσεσθε.
                        </p>
                    </div>
                </div>
                <div type="textpart" subtype="chapter" n="7">
                    <div type="textpart" subtype="verse" n="1">
                        <p>Εἰμὶ μὲν κἀγὼ θνητὸς ἄνθρωπος ἴσος ἅπασιν 
                            καὶ γηγενοῦς ἀπόγονος πρωτοπλάστου· 
                            καὶ ἐν κοιλίᾳ μητρὸς ἐγλύφην σὰρξ
                        </p>
                    </div>
                    <div type="textpart" subtype="verse" n="2">
                        <p>δεκαμηνιαίῳ χρόνῳ παγεὶς ἐν αἵματι 
                            ἐκ σπέρματος ἀνδρὸς καὶ ἡδονῆς ὕπνῳ συνελθούσης.
                        </p>
                    </div>
                    <div type="textpart" subtype="verse" n="3">
                        <p>καὶ ἐγὼ δὲ γενόμενος ἔσπασα τὸν κοινὸν ἀέρα 
                            καὶ ἐπὶ τὴν ὁμοιοπαθῆ κατέπεσον γῆν 
                            πρώτην φωνὴν τὴν ὁμοίαν πᾶσιν ἴσα κλαίων·
                        </p>
                    </div>
                    <div type="textpart" subtype="verse" n="4">
                        <p>ἐν σπαργάνοις ἀνετράφην καὶ φροντίσιν.
                        </p>
                    </div>
                    <div type="textpart" subtype="verse" n="5">
                        <p>οὐδεὶς γὰρ βασιλέων ἑτέραν ἔσχεν γενέσεως ἀρχήν, 
                            μία δὲ πάντων εἴσοδος εἰς τὸν βίον ἔξοδός τε ἴση.
                        </p>
                    </div>
                    <div type="textpart" subtype="verse" n="6">
                        <p/>
                    </div>
                    <div type="textpart" subtype="verse" n="7">
                        <p>διὰ τοῦτο εὐξάμην, καὶ φρόνησις ἐδόθη μοι· 
                            ἐπεκαλεσάμην, καὶ ἦλθέν μοι πνεῦμα σοφίας.
                        </p>
                    </div>
                    <div type="textpart" subtype="verse" n="8">
                        <p>προέκρινα αὐτὴν σκήπτρων καὶ θρόνων 
                            καὶ πλοῦτον οὐδὲν ἡγησάμην ἐν συγκρίσει αὐτῆς·
                        </p>
                    </div>
                    <div type="textpart" subtype="verse" n="9">
                        <p>οὐδὲ ὡμοίωσα αὐτῇ λίθον ἀτίμητον, 
                            ὅτι ὁ πᾶς χρυσὸς ἐν ὄψει αὐτῆς ψάμμος ὀλίγη, 
                            καὶ ὡς πηλὸς λογισθήσεται ἄργυρος ἐναντίον αὐτῆς·
                        </p>
                    </div>
                    <div type="textpart" subtype="verse" n="10">
                        <p>ὑπὲρ ὑγίειαν καὶ εὐμορφίαν ἠγάπησα αὐτὴν 
                            καὶ προειλόμην αὐτὴν ἀντὶ φωτὸς ἔχειν, 
                            ὅτι ἀκοίμητον τὸ ἐκ ταύτης φέγγος.
                        </p>
                    </div>
                    <div type="textpart" subtype="verse" n="11">
                        <p>ἦλθεν δέ μοι τὰ ἀγαθὰ ὁμοῦ πάντα μετ’ αὐτῆς 
                            καὶ ἀναρίθμητος πλοῦτος ἐν χερσὶν αὐτῆς·
                        </p>
                    </div>
                    <div type="textpart" subtype="verse" n="12">
                        <p>εὐφράνθην δὲ ἐπὶ πᾶσιν, ὅτι αὐτῶν ἡγεῖται σοφία, 
                            ἠγνόουν δὲ αὐτὴν γενέτιν εἶναι τούτων.
                        </p>
                    </div>
                    <div type="textpart" subtype="verse" n="13">
                        <p>ἀδόλως τε ἔμαθον ἀφθόνως τε μεταδίδωμι, 
                            τὸν πλοῦτον αὐτῆς οὐκ ἀποκρύπτομαι·
                        </p>
                    </div>
                    <div type="textpart" subtype="verse" n="14">
                        <p>ἀνεκλιπὴς γὰρ θησαυρός ἐστιν ἀνθρώποις, 
                            ὃν οἱ κτησάμενοι πρὸς θεὸν ἐστείλαντο φιλίαν 
                            διὰ τὰς ἐκ παιδείας δωρεὰς συσταθέντες.
                        </p>
                    </div>
                    <div type="textpart" subtype="verse" n="15">
                        <p>Ἐμοὶ δὲ δῴη ὁ θεὸς εἰπεῖν κατὰ γνώμην 
                            καὶ ἐνθυμηθῆναι ἀξίως τῶν δεδομένων,
                            ὅτι αὐτὸς καὶ τῆς σοφίας ὁδηγός ἐστιν 
                            καὶ τῶν σοφῶν διορθωτής.
                        </p>
                    </div>
                    <div type="textpart" subtype="verse" n="16">
                        <p>ἐν γὰρ χειρὶ αὐτοῦ καὶ ἡμεῖς καὶ οἱ λόγοι ἡμῶν 
                            πᾶσά τε φρόνησις καὶ ἐργατειῶν ἐπιστήμη.
                        </p>
                    </div>
                    <div type="textpart" subtype="verse" n="17">
                        <p>αὐτὸς γάρ μοι ἔδωκεν τῶν ὄντων γνῶσιν ἀψευδῆ 
                            εἰδέναι σύστασιν κόσμου καὶ ἐνέργειαν στοιχείων,
                        </p>
                    </div>
                    <div type="textpart" subtype="verse" n="18">
                        <p>ἀρχὴν καὶ τέλος καὶ μεσότητα χρόνων, 
                            τροπῶν ἀλλαγὰς καὶ μεταβολὰς καιρῶν,
                        </p>
                    </div>
                    <div type="textpart" subtype="verse" n="19">
                        <p>ἐνιαυτοῦ κύκλους καὶ ἄστρων θέσεις,
                        </p>
                    </div>
                    <div type="textpart" subtype="verse" n="20">
                        <p>φύσεις ζῴων καὶ θυμοὺς θηρίων, 
                            πνευμάτων βίας καὶ διαλογισμοὺς ἀνθρώπων, 
                            διαφορὰς φυτῶν καὶ δυνάμεις ῥιζῶν, 
                            ὅσα τέ ἐστιν κρυπτὰ καὶ ἐμφανῆ ἔγνων·
                        </p>
                    </div>
                    <div type="textpart" subtype="verse" n="21">
                        <p>
                            ἡ γὰρ πάντων τεχνῖτις ἐδίδαξέν με σοφία.
                        </p>
                    </div>
                    <div type="textpart" subtype="verse" n="22">
                        <p>Ἔστιν γὰρ ἐν αὐτῇ πνεῦμα νοερόν, ἅγιον, 
                            μονογενές, πολυμερές, λεπτόν, 
                            εὐκίνητον, τρανόν, ἀμόλυντον, 
                            σαφές, ἀπήμαντον, φιλάγαθον, ὀξύ,
                        </p>
                    </div>
                    <div type="textpart" subtype="verse" n="23">
                        <p>ἀκώλυτον, εὐεργετικόν, φιλάνθρωπον, 
                            βέβαιον, ἀσφαλές, ἀμέριμνον, 
                            παντοδύναμον, πανεπίσκοπον 
                            καὶ διὰ πάντων χωροῦν πνευμάτων 
                            νοερῶν καθαρῶν λεπτοτάτων.
                        </p>
                    </div>
                    <div type="textpart" subtype="verse" n="24">
                        <p>πάσης γὰρ κινήσεως κινητικώτερον σοφία, 
                            διήκει δὲ καὶ χωρεῖ διὰ πάντων διὰ τὴν καθαρότητα·
                        </p>
                    </div>
                    <div type="textpart" subtype="verse" n="25">
                        <p>ἀτμὶς γάρ ἐστιν τῆς τοῦ θεοῦ δυνάμεως 
                            καὶ ἀπόρροια τῆς τοῦ παντοκράτορος δόξης εἰλικρινής· 
                            διὰ τοῦτο οὐδὲν μεμιαμμένον εἰς αὐτὴν παρεμπίπτει.
                        </p>
                    </div>
                    <div type="textpart" subtype="verse" n="26">
                        <p>ἀπαύγασμα γάρ ἐστιν φωτὸς ἀιδίου 
                            καὶ ἔσοπτρον ἀκηλίδωτον τῆς τοῦ θεοῦ ἐνεργείας 
                            καὶ εἰκὼν τῆς ἀγαθότητος αὐτοῦ.
                        </p>
                    </div>
                    <div type="textpart" subtype="verse" n="27">
                        <p>μία δὲ οὖσα πάντα δύναται 
                            καὶ μένουσα ἐν αὑτῇ τὰ πάντα καινίζει 
                            καὶ κατὰ γενεὰς εἰς ψυχὰς ὁσίας μεταβαίνουσα 
                            φίλους θεοῦ καὶ προφήτας κατασκευάζει·
                        </p>
                    </div>
                    <div type="textpart" subtype="verse" n="28">
                        <p>οὐθὲν γὰρ ἀγαπᾷ ὁ θεὸς εἰ μὴ τὸν σοφίᾳ συνοικοῦντα.
                        </p>
                    </div>
                    <div type="textpart" subtype="verse" n="29">
                        <p>ἔστιν γὰρ αὕτη εὐπρεπεστέρα ἡλίου 
                            καὶ ὑπὲρ πᾶσαν ἄστρων θέσιν.
                            φωτὶ συγκρινομένη εὑρίσκεται προτέρα·
                        </p>
                    </div>
                    <div type="textpart" subtype="verse" n="30">
                        <p>τοῦτο μὲν γὰρ διαδέχεται νύξ, 
                            σοφίας δὲ οὐ κατισχύει κακία.
                        </p>
                    </div>
                </div>
                <div type="textpart" subtype="chapter" n="8">
                    <div type="textpart" subtype="verse" n="1">
                        <p>διατείνει δὲ ἀπὸ πέρατος ἐπὶ πέρας εὐρώστως 
                            καὶ διοικεῖ τὰ πάντα χρηστῶς.
                        </p>
                    </div>
                    <div type="textpart" subtype="verse" n="2">
                        <p>Ταύτην ἐφίλησα καὶ ἐξεζήτησα ἐκ νεότητός μου 
                            καὶ ἐζήτησα νύμφην ἀγαγέσθαι ἐμαυτῷ 
                            καὶ ἐραστὴς ἐγενόμην τοῦ κάλλους αὐτῆς.
                        </p>
                    </div>
                    <div type="textpart" subtype="verse" n="3">
                        <p>εὐγένειαν δοξάζει συμβίωσιν θεοῦ ἔχουσα, 
                            καὶ ὁ πάντων δεσπότης ἠγάπησεν αὐτήν·
                        </p>
                    </div>
                    <div type="textpart" subtype="verse" n="4">
                        <p>μύστις γάρ ἐστιν τῆς τοῦ θεοῦ ἐπιστήμης 
                            καὶ αἱρετὶς τῶν ἔργων αὐτοῦ.
                        </p>
                    </div>
                    <div type="textpart" subtype="verse" n="5">
                        <p>εἰ δὲ πλοῦτός ἐστιν ἐπιθυμητὸν κτῆμα ἐν βίῳ, 
                            τί σοφίας πλουσιώτερον τῆς τὰ πάντα ἐργαζομένης;
                        </p>
                    </div>
                    <div type="textpart" subtype="verse" n="6">
                        <p>εἰ δὲ φρόνησις ἐργάζεται, 
                            τίς αὐτῆς τῶν ὄντων μᾶλλόν ἐστιν τεχνῖτις;
                        </p>
                    </div>
                    <div type="textpart" subtype="verse" n="7">
                        <p>καὶ εἰ δικαιοσύνην ἀγαπᾷ τις, 
                            οἱ πόνοι ταύτης εἰσὶν ἀρεταί· 
                            σωφροσύνην γὰρ καὶ φρόνησιν ἐκδιδάσκει, 
                            δικαιοσύνην καὶ ἀνδρείαν, 
                            ὧν χρησιμώτερον οὐδέν ἐστιν ἐν βίῳ ἀνθρώποις.
                        </p>
                    </div>
                    <div type="textpart" subtype="verse" n="8">
                        <p>εἰ δὲ καὶ πολυπειρίαν ποθεῖ τις, 
                            οἶδεν τὰ ἀρχαῖα καὶ τὰ μέλλοντα εἰκάζει, 
                            ἐπίσταται στροφὰς λόγων καὶ λύσεις αἰνιγμάτων, 
                            σημεῖα καὶ τέρατα προγινώσκει 
                            καὶ ἐκβάσεις καιρῶν καὶ χρόνων.
                        </p>
                    </div>
                    <div type="textpart" subtype="verse" n="9">
                        <p>ἔκρινα τοίνυν ταύτην ἀγαγέσθαι πρὸς συμβίωσιν 
                            εἰδὼς ὅτι ἔσται μοι σύμβουλος ἀγαθῶν 
                            καὶ παραίνεσις φροντίδων καὶ λύπης.
                        </p>
                    </div>
                    <div type="textpart" subtype="verse" n="10">
                        <p>ἕξω δι’ αὐτὴν δόξαν ἐν ὄχλοις 
                            καὶ τιμὴν παρὰ πρεσβυτέροις ὁ νέος·
                        </p>
                    </div>
                    <div type="textpart" subtype="verse" n="11">
                        <p>ὀξὺς εὑρεθήσομαι ἐν κρίσει 
                            καὶ ἐν ὄψει δυναστῶν θαυμασθήσομαι·
                        </p>
                    </div>
                    <div type="textpart" subtype="verse" n="12">
                        <p>σιγῶντά με περιμενοῦσιν καὶ φθεγγομένῳ προσέξουσιν 
                            καὶ λαλοῦντος ἐπὶ πλεῖον 
                            χεῖρα ἐπιθήσουσιν ἐπὶ στόμα αὐτῶν.
                        </p>
                    </div>
                    <div type="textpart" subtype="verse" n="13">
                        <p>ἕξω δι’ αὐτὴν ἀθανασίαν 
                            καὶ μνήμην αἰώνιον τοῖς μετ’ ἐμὲ ἀπολείψω.
                        </p>
                    </div>
                    <div type="textpart" subtype="verse" n="14">
                        <p>διοικήσω λαούς, καὶ ἔθνη ὑποταγήσεταί μοι·
                        </p>
                    </div>
                    <div type="textpart" subtype="verse" n="15">
                        <p>φοβηθήσονταί με ἀκούσαντες τύραννοι φρικτοί, 
                            ἐν πλήθει φανοῦμαι ἀγαθὸς καὶ ἐν πολέμῳ ἀνδρεῖος.
                        </p>
                    </div>
                    <div type="textpart" subtype="verse" n="16">
                        <p>εἰσελθὼν εἰς τὸν οἶκόν μου προσαναπαύσομαι αὐτῇ· 
                            οὐ γὰρ ἔχει πικρίαν ἡ συναναστροφὴ αὐτῆς 
                            οὐδὲ ὀδύνην ἡ συμβίωσις αὐτῆς, 
                            ἀλλὰ εὐφροσύνην καὶ χαράν.
                        </p>
                    </div>
                    <div type="textpart" subtype="verse" n="17">
                        <p>ταῦτα λογισάμενος ἐν ἐμαυτῷ 
                            καὶ φροντίσας ἐν καρδίᾳ μου 
                            ὅτι ἀθανασία ἐστὶν ἐν συγγενείᾳ σοφίας
                        </p>
                    </div>
                    <div type="textpart" subtype="verse" n="18">
                        <p>καὶ ἐν φιλίᾳ αὐτῆς τέρψις ἀγαθὴ 
                            καὶ ἐν πόνοις χειρῶν αὐτῆς πλοῦτος ἀνεκλιπὴς 
                            καὶ ἐν συγγυμνασίᾳ ὁμιλίας αὐτῆς φρόνησις 
                            καὶ εὔκλεια ἐν κοινωνίᾳ λόγων αὐτῆς, 
                            περιῄειν ζητῶν ὅπως λάβω αὐτὴν εἰς ἐμαυτόν.
                        </p>
                    </div>
                    <div type="textpart" subtype="verse" n="19">
                        <p>παῖς δὲ ἤμην εὐφυὴς 
                            ψυχῆς τε ἔλαχον ἀγαθῆς, 
                            μᾶλλον δὲ ἀγαθὸς ὢν ἦλθον εἰς σῶμα ἀμίαντον.
                        </p>
                    </div>
                    <div type="textpart" subtype="verse" n="20">
                        <p/>
                    </div>
                    <div type="textpart" subtype="verse" n="21">
                        <p>γνοὺς δὲ ὅτι οὐκ ἄλλως ἔσομαι ἐγκρατής, ἐὰν μὴ ὁ θεὸς δῷ 
                            —καὶ τοῦτο δ’ ἦν φρονήσεως τὸ εἰδέναι τίνος ἡ χάρις—, 
                            ἐνέτυχον τῷ κυρίῳ καὶ ἐδεήθην αὐτοῦ 
                            καὶ εἶπον ἐξ ὅλης τῆς καρδίας μου
                        </p>
                    </div>
                </div>
                <div type="textpart" subtype="chapter" n="9">
                    <div type="textpart" subtype="verse" n="1">
                        <p>Θεὲ πατέρων καὶ κύριε τοῦ ἐλέους 
                            ὁ ποιήσας τὰ πάντα ἐν λόγῳ σου
                        </p>
                    </div>
                    <div type="textpart" subtype="verse" n="2">
                        <p>καὶ τῇ σοφίᾳ σου κατασκευάσας ἄνθρωπον, 
                            ἵνα δεσπόζῃ τῶν ὑπὸ σοῦ γενομένων κτισμάτων
                        </p>
                    </div>
                    <div type="textpart" subtype="verse" n="3">
                        <p>καὶ διέπῃ τὸν κόσμον ἐν ὁσιότητι καὶ δικαιοσύνῃ 
                            καὶ ἐν εὐθύτητι ψυχῆς κρίσιν κρίνῃ,
                        </p>
                    </div>
                    <div type="textpart" subtype="verse" n="4">
                        <p>δός μοι τὴν τῶν σῶν θρόνων πάρεδρον σοφίαν 
                            καὶ μή με ἀποδοκιμάσῃς ἐκ παίδων σου.
                        </p>
                    </div>
                    <div type="textpart" subtype="verse" n="5">
                        <p>ὅτι ἐγὼ δοῦλος σὸς καὶ υἱὸς τῆς παιδίσκης σου, 
                            ἄνθρωπος ἀσθενὴς καὶ ὀλιγοχρόνιος 
                            καὶ ἐλάσσων ἐν συνέσει κρίσεως καὶ νόμων·
                        </p>
                    </div>
                    <div type="textpart" subtype="verse" n="6">
                        <p>κἂν γάρ τις ᾖ τέλειος ἐν υἱοῖς ἀνθρώπων, 
                            τῆς ἀπὸ σοῦ σοφίας ἀπούσης εἰς οὐδὲν λογισθήσεται.
                        </p>
                    </div>
                    <div type="textpart" subtype="verse" n="7">
                        <p>σύ με προείλω βασιλέα λαοῦ σου 
                            καὶ δικαστὴν υἱῶν σου καὶ θυγατέρων·
                        </p>
                    </div>
                    <div type="textpart" subtype="verse" n="8">
                        <p>εἶπας οἰκοδομῆσαι ναὸν ἐν ὄρει ἁγίῳ σου
                            καὶ ἐν πόλει κατασκηνώσεώς σου θυσιαστήριον, 
                            μίμημα σκηνῆς ἁγίας, ἣν προητοίμασας ἀπ’ ἀρχῆς.
                        </p>
                    </div>
                    <div type="textpart" subtype="verse" n="9">
                        <p>καὶ μετὰ σοῦ ἡ σοφία ἡ εἰδυῖα τὰ ἔργα σου 
                            καὶ παροῦσα, ὅτε ἐποίεις τὸν κόσμον, 
                            καὶ ἐπισταμένη τί ἀρεστὸν ἐν ὀφθαλμοῖς σου 
                            καὶ τί εὐθὲς ἐν ἐντολαῖς σου.
                        </p>
                    </div>
                    <div type="textpart" subtype="verse" n="10">
                        <p>ἐξαπόστειλον αὐτὴν ἐξ ἁγίων οὐρανῶν 
                            καὶ ἀπὸ θρόνου δόξης σου πέμψον αὐτήν, 
                            ἵνα συμπαροῦσά μοι κοπιάσῃ, 
                            καὶ γνῶ τί εὐάρεστόν ἐστιν παρὰ σοί.
                        </p>
                    </div>
                    <div type="textpart" subtype="verse" n="11">
                        <p>οἶδε γὰρ ἐκείνη πάντα καὶ συνίει 
                            καὶ ὁδηγήσει με ἐν ταῖς πράξεσί μου σωφρόνως 
                            καὶ φυλάξει με ἐν τῇ δόξῃ αὐτῆς·
                        </p>
                    </div>
                    <div type="textpart" subtype="verse" n="12">
                        <p>καὶ ἔσται προσδεκτὰ τὰ ἔργα μου, 
                            καὶ διακρινῶ τὸν λαόν σου δικαίως 
                            καὶ ἔσομαι ἄξιος θρόνων πατρός μου.
                        </p>
                    </div>
                    <div type="textpart" subtype="verse" n="13">
                        <p>τίς γὰρ ἄνθρωπος γνώσεται βουλὴν θεοῦ; 
                            ἢ τίς ἐνθυμηθήσεται τί θέλει ὁ κύριος;
                        </p>
                    </div>
                    <div type="textpart" subtype="verse" n="14">
                        <p>λογισμοὶ γὰρ θνητῶν δειλοί, 
                            καὶ ἐπισφαλεῖς αἱ ἐπίνοιαι ἡμῶν·
                        </p>
                    </div>
                    <div type="textpart" subtype="verse" n="15">
                        <p>φθαρτὸν γὰρ σῶμα βαρύνει ψυχήν, 
                            καὶ βρίθει τὸ γεῶδες σκῆνος νοῦν πολυφρόντιδα.
                        </p>
                    </div>
                    <div type="textpart" subtype="verse" n="16">
                        <p>καὶ μόλις εἰκάζομεν τὰ ἐπὶ γῆς 
                            καὶ τὰ ἐν χερσὶν εὑρίσκομεν μετὰ πόνου· 
                            τὰ δὲ ἐν οὐρανοῖς τίς ἐξιχνίασεν;
                        </p>
                    </div>
                    <div type="textpart" subtype="verse" n="17">
                        <p>βουλὴν δέ σου τίς ἔγνω, εἰ μὴ σὺ ἔδωκας σοφίαν 
                            καὶ ἔπεμψας τὸ ἅγιόν σου πνεῦμα ἀπὸ ὑψίστων;
                        </p>
                    </div>
                    <div type="textpart" subtype="verse" n="18">
                        <p>καὶ οὕτως διωρθώθησαν αἱ τρίβοι τῶν ἐπὶ γῆς, 
                            καὶ τὰ ἀρεστά σου ἐδιδάχθησαν ἄνθρωποι, 
                            καὶ τῇ σοφίᾳ ἐσώθησαν.
                        </p>
                    </div>
                </div>
                <div type="textpart" subtype="chapter" n="10">
                    <div type="textpart" subtype="verse" n="1">
                        <p>Αὕτη πρωτόπλαστον πατέρα κόσμου 
                            μόνον κτισθέντα διεφύλαξεν 
                            καὶ ἐξείλατο αὐτὸν ἐκ παραπτώματος ἰδίου 
                            ἔδωκέν τε αὐτῷ ἰσχὺν κρατῆσαι ἁπάντων.
                        </p>
                    </div>
                    <div type="textpart" subtype="verse" n="2">
                        <p/>
                    </div>
                    <div type="textpart" subtype="verse" n="3">
                        <p>ἀποστὰς δὲ ἀπ’ αὐτῆς ἄδικος ἐν ὀργῇ αὐτοῦ 
                            ἀδελφοκτόνοις συναπώλετο θυμοῖς.
                        </p>
                    </div>
                    <div type="textpart" subtype="verse" n="4">
                        <p>δι’ ὃν κατακλυζομένην γῆν πάλιν ἔσωσεν σοφία 
                            δι’ εὐτελοῦς ξύλου τὸν δίκαιον κυβερνήσασα.
                        </p>
                    </div>
                    <div type="textpart" subtype="verse" n="5">
                        <p>αὕτη καὶ ἐν ὁμονοίᾳ πονηρίας ἐθνῶν συγχυθέντων
                            ἔγνω τὸν δίκαιον καὶ ἐτήρησεν αὐτὸν ἄμεμπτον θεῷ 
                            καὶ ἐπὶ τέκνου σπλάγχνοις ἰσχυρὸν ἐφύλαξεν.
                        </p>
                    </div>
                    <div type="textpart" subtype="verse" n="6">
                        <p>αὕτη δίκαιον ἐξαπολλυμένων ἀσεβῶν ἐρρύσατο 
                            φυγόντα καταβάσιον πῦρ Πενταπόλεως,
                        </p>
                    </div>
                    <div type="textpart" subtype="verse" n="7">
                        <p>ἧς ἔτι μαρτύριον τῆς πονηρίας 
                            καπνιζομένη καθέστηκε χέρσος, 
                            καὶ ἀτελέσιν ὥραις καρποφοροῦντα φυτά, 
                            ἀπιστούσης ψυχῆς μνημεῖον ἑστηκυῖα στήλη ἁλός.
                        </p>
                    </div>
                    <div type="textpart" subtype="verse" n="8">
                        <p>σοφίαν γὰρ παροδεύσαντες 
                            οὐ μόνον ἐβλάβησαν τοῦ μὴ γνῶναι τὰ καλά, 
                            ἀλλὰ καὶ τῆς ἀφροσύνης ἀπέλιπον τῷ βίῳ μνημόσυνον, 
                            ἵνα ἐν οἷς ἐσφάλησαν μηδὲ λαθεῖν δυνηθῶσιν.
                        </p>
                    </div>
                    <div type="textpart" subtype="verse" n="9">
                        <p>σοφία δὲ τοὺς θεραπεύοντας αὐτὴν ἐκ πόνων ἐρρύσατο.
                        </p>
                    </div>
                    <div type="textpart" subtype="verse" n="10">
                        <p>αὕτη φυγάδα ὀργῆς ἀδελφοῦ δίκαιον 
                            ὡδήγησεν ἐν τρίβοις εὐθείαις· 
                            ἔδειξεν αὐτῷ βασιλείαν θεοῦ 
                            καὶ ἔδωκεν αὐτῷ γνῶσιν ἁγίων· 
                            εὐπόρησεν αὐτὸν ἐν μόχθοις 
                            καὶ ἐπλήθυνεν τοὺς πόνους αὐτοῦ·
                        </p>
                    </div>
                    <div type="textpart" subtype="verse" n="11">
                        <p>ἐν πλεονεξίᾳ κατισχυόντων αὐτὸν παρέστη 
                            καὶ ἐπλούτισεν αὐτόν·
                        </p>
                    </div>
                    <div type="textpart" subtype="verse" n="12">
                        <p>διεφύλαξεν αὐτὸν ἀπὸ ἐχθρῶν 
                            καὶ ἀπὸ ἐνεδρευόντων ἠσφαλίσατο· 
                            καὶ ἀγῶνα ἰσχυρὸν ἐβράβευσεν αὐτῷ, 
                            ἵνα γνῷ ὅτι παντὸς δυνατωτέρα ἐστὶν εὐσέβεια.
                        </p>
                    </div>
                    <div type="textpart" subtype="verse" n="13">
                        <p>αὕτη πραθέντα δίκαιον οὐκ ἐγκατέλιπεν, 
                            ἀλλὰ ἐξ ἁμαρτίας ἐρρύσατο αὐτόν·
                        </p>
                    </div>
                    <div type="textpart" subtype="verse" n="14">
                        <p>συγκατέβη αὐτῷ εἰς λάκκον 
                            καὶ ἐν δεσμοῖς οὐκ ἀφῆκεν αὐτόν, 
                            ἕως ἤνεγκεν αὐτῷ σκῆπτρα βασιλείας 
                            καὶ ἐξουσίαν τυραννούντων αὐτοῦ· 
                            ψευδεῖς τε ἔδειξεν τοὺς μωμησαμένους αὐτὸν 
                            καὶ ἔδωκεν αὐτῷ δόξαν αἰώνιον.
                        </p>
                    </div>
                    <div type="textpart" subtype="verse" n="15">
                        <p>Αὕτη λαὸν ὅσιον καὶ σπέρμα ἄμεμπτον 
                            ἐρρύσατο ἐξ ἔθνους θλιβόντων·
                        </p>
                    </div>
                    <div type="textpart" subtype="verse" n="16">
                        <p>εἰσῆλθεν εἰς ψυχὴν θεράποντος κυρίου 
                            καὶ ἀντέστη βασιλεῦσιν φοβεροῖς ἐν τέρασι καὶ σημείοις.
                        </p>
                    </div>
                    <div type="textpart" subtype="verse" n="17">
                        <p>ἀπέδωκεν ὁσίοις μισθὸν κόπων αὐτῶν, 
                            ὡδήγησεν αὐτοὺς ἐν ὁδῷ θαυμαστῇ 
                            καὶ ἐγένετο αὐτοῖς εἰς σκέπην ἡμέρας 
                            καὶ εἰς φλόγα ἄστρων τὴν νύκτα.
                        </p>
                    </div>
                    <div type="textpart" subtype="verse" n="18">
                        <p>διεβίβασεν αὐτοὺς θάλασσαν ἐρυθρὰν 
                            καὶ διήγαγεν αὐτοὺς δι’ ὕδατος πολλοῦ·
                        </p>
                    </div>
                    <div type="textpart" subtype="verse" n="19">
                        <p>τοὺς δὲ ἐχθροὺς αὐτῶν κατέκλυσεν 
                            καὶ ἐκ βάθους ἀβύσσου ἀνέβρασεν αὐτούς.
                        </p>
                    </div>
                    <div type="textpart" subtype="verse" n="20">
                        <p>διὰ τοῦτο δίκαιοι ἐσκύλευσαν ἀσεβεῖς 
                            καὶ ὕμνησαν, κύριε, τὸ ὄνομα τὸ ἅγιόν σου 
                            τήν τε ὑπέρμαχόν σου χεῖρα ᾔνεσαν ὁμοθυμαδόν·
                        </p>
                    </div>
                    <div type="textpart" subtype="verse" n="21">
                        <p>ὅτι ἡ σοφία ἤνοιξεν στόμα κωφῶν 
                            καὶ γλώσσας νηπίων ἔθηκεν τρανάς.
                        </p>
                    </div>
                </div>
                <div type="textpart" subtype="chapter" n="11">
                    <div type="textpart" subtype="verse" n="1">
                        <p>Εὐόδωσεν τὰ ἔργα αὐτῶν ἐν χειρὶ προφήτου ἁγίου.
                        </p>
                    </div>
                    <div type="textpart" subtype="verse" n="2">
                        <p>διώδευσαν ἔρημον ἀοίκητον 
                            καὶ ἐν ἀβάτοις ἔπηξαν σκηνάς·
                        </p>
                    </div>
                    <div type="textpart" subtype="verse" n="3">
                        <p>ἀντέστησαν πολεμίοις καὶ ἐχθροὺς ἠμύναντο.
                        </p>
                    </div>
                    <div type="textpart" subtype="verse" n="4">
                        <p>ἐδίψησαν καὶ ἐπεκαλέσαντό σε, 
                            καὶ ἐδόθη αὐτοῖς ἐκ πέτρας ἀκροτόμου ὕδωρ 
                            καὶ ἴαμα δίψης ἐκ λίθου σκληροῦ.
                        </p>
                    </div>
                    <div type="textpart" subtype="verse" n="5">
                        <p>δι’ ὧν γὰρ ἐκολάσθησαν οἱ ἐχθροὶ αὐτῶν, 
                            διὰ τούτων αὐτοὶ ἀποροῦντες εὐεργετήθησαν.
                        </p>
                    </div>
                    <div type="textpart" subtype="verse" n="6">
                        <p>ἀντὶ μὲν πηγῆς ἀενάου ποταμοῦ 
                            αἵματι λυθρώδει ταραχθέντος
                        </p>
                    </div>
                    <div type="textpart" subtype="verse" n="7">
                        <p>εἰς ἔλεγχον νηπιοκτόνου διατάγματος 
                            ἔδωκας αὐτοῖς δαψιλὲς ὕδωρ ἀνελπίστως
                        </p>
                    </div>
                    <div type="textpart" subtype="verse" n="8">
                        <p>δείξας διὰ τοῦ τότε δίψους 
                            πῶς τοὺς ὑπεναντίους ἐκόλασας.
                        </p>
                    </div>
                    <div type="textpart" subtype="verse" n="9">
                        <p>ὅτε γὰρ ἐπειράσθησαν, καίπερ ἐν ἐλέει παιδευόμενοι, 
                            ἔγνωσαν πῶς μετ’ ὀργῆς κρινόμενοι ἀσεβεῖς ἐβασανίζοντο·
                        </p>
                    </div>
                    <div type="textpart" subtype="verse" n="10">
                        <p>τούτους μὲν γὰρ ὡς πατὴρ νουθετῶν ἐδοκίμασας, 
                            ἐκείνους δὲ ὡς ἀπότομος βασιλεὺς καταδικάζων ἐξήτασας.
                        </p>
                    </div>
                    <div type="textpart" subtype="verse" n="11">
                        <p>καὶ ἀπόντες δὲ καὶ παρόντες ὁμοίως ἐτρύχοντο·
                        </p>
                    </div>
                    <div type="textpart" subtype="verse" n="12">
                        <p>διπλῆ γὰρ αὐτοὺς ἔλαβεν λύπη 
                            καὶ στεναγμὸς μνημῶν τῶν παρελθόντων·
                        </p>
                    </div>
                    <div type="textpart" subtype="verse" n="13">
                        <p>ὅτε γὰρ ἤκουσαν διὰ τῶν ἰδίων κολάσεων 
                            εὐεργετημένους αὐτούς, ᾔσθοντο τοῦ κυρίου.
                        </p>
                    </div>
                    <div type="textpart" subtype="verse" n="14">
                        <p>ὃν γὰρ ἐν ἐκθέσει πάλαι ῥιφέντα ἀπεῖπον χλευάζοντες, 
                            ἐπὶ τέλει τῶν ἐκβάσεων ἐθαύμασαν 
                            οὐχ ὅμοια δικαίοις διψήσαντες.
                        </p>
                    </div>
                    <div type="textpart" subtype="verse" n="15">
                        <p>ἀντὶ δὲ λογισμῶν ἀσυνέτων ἀδικίας αὐτῶν, 
                            ἐν οἷς πλανηθέντες ἐθρήσκευον ἄλογα ἑρπετὰ καὶ κνώδαλα 
                            εὐτελῆ, 
                            ἐπαπέστειλας αὐτοῖς πλῆθος ἀλόγων ζῴων εἰς ἐκδίκησιν, 
                            ἵνα γνῶσιν ὅτι, δι’ ὧν τις ἁμαρτάνει, διὰ τούτων κολάζεται.
                        </p>
                    </div>
                    <div type="textpart" subtype="verse" n="16">
                        <p/>
                    </div>
                    <div type="textpart" subtype="verse" n="17">
                        <p>οὐ γὰρ ἠπόρει ἡ παντοδύναμός σου χεὶρ 
                            καὶ κτίσασα τὸν κόσμον ἐξ ἀμόρφου ὕλης 
                            ἐπιπέμψαι αὐτοῖς πλῆθος ἄρκων ἢ θρασεῖς λέοντας
                        </p>
                    </div>
                    <div type="textpart" subtype="verse" n="18">
                        <p>ἢ νεοκτίστους θυμοῦ πλήρεις θῆρας ἀγνώστους 
                            ἤτοι πυρπνόον φυσῶντας ἄσθμα 
                            ἢ βρόμον λικμωμένους καπνοῦ 
                            ἢ δεινοὺς ἀπ’ ὀμμάτων σπινθῆρας ἀστράπτοντας,
                        </p>
                    </div>
                    <div type="textpart" subtype="verse" n="19">
                        <p>ὧν οὐ μόνον ἡ βλάβη ἠδύνατο συνεκτρῖψαι αὐτούς, 
                            ἀλλὰ καὶ ἡ ὄψις ἐκφοβήσασα διολέσαι.
                        </p>
                    </div>
                    <div type="textpart" subtype="verse" n="20">
                        <p>καὶ χωρὶς δὲ τούτων ἑνὶ πνεύματι πεσεῖν ἐδύναντο 
                            ὑπὸ τῆς δίκης διωχθέντες 
                            καὶ λικμηθέντες ὑπὸ πνεύματος δυνάμεώς σου· 
                            ἀλλὰ πάντα μέτρῳ καὶ ἀριθμῷ καὶ σταθμῷ διέταξας.
                        </p>
                    </div>
                    <div type="textpart" subtype="verse" n="21">
                        <p>τὸ γὰρ μεγάλως ἰσχύειν σοι πάρεστιν πάντοτε, 
                            καὶ κράτει βραχίονός σου τίς ἀντιστήσεται;
                        </p>
                    </div>
                    <div type="textpart" subtype="verse" n="22">
                        <p>ὅτι ὡς ῥοπὴ ἐκ πλαστίγγων ὅλος ὁ κόσμος ἐναντίον σου 
                            καὶ ὡς ῥανὶς δρόσου ὀρθρινὴ κατελθοῦσα ἐπὶ γῆν.
                        </p>
                    </div>
                    <div type="textpart" subtype="verse" n="23">
                        <p>ἐλεεῖς δὲ πάντας, ὅτι πάντα δύνασαι, 
                            καὶ παρορᾷς ἁμαρτήματα ἀνθρώπων εἰς μετάνοιαν.
                        </p>
                    </div>
                    <div type="textpart" subtype="verse" n="24">
                        <p>ἀγαπᾷς γὰρ τὰ ὄντα πάντα 
                            καὶ οὐδὲν βδελύσσῃ ὧν ἐποίησας· 
                            οὐδὲ γὰρ ἂν μισῶν τι κατεσκεύασας.
                        </p>
                    </div>
                    <div type="textpart" subtype="verse" n="25">
                        <p>πῶς δὲ διέμεινεν ἄν τι, εἰ μὴ σὺ ἠθέλησας, 
                            ἢ τὸ μὴ κληθὲν ὑπὸ σοῦ διετηρήθη;
                        </p>
                    </div>
                    <div type="textpart" subtype="verse" n="26">
                        <p>φείδῃ δὲ πάντων, ὅτι σά ἐστιν, δέσποτα φιλόψυχε·
                        </p>
                    </div>
                </div>
                <div type="textpart" subtype="chapter" n="12">
                    <div type="textpart" subtype="verse" n="1">
                        <p>τὸ γὰρ ἄφθαρτόν σου πνεῦμά ἐστιν ἐν πᾶσιν.
                        </p>
                    </div>
                    <div type="textpart" subtype="verse" n="2">
                        <p>Διὸ τοὺς παραπίπτοντας κατ’ ὀλίγον ἐλέγχεις 
                            καὶ ἐν οἷς ἁμαρτάνουσιν ὑπομιμνῄσκων νουθετεῖς,
                            ἵνα ἀπαλλαγέντες τῆς κακίας πιστεύσωσιν ἐπὶ σέ, κύριε.
                        </p>
                    </div>
                    <div type="textpart" subtype="verse" n="3">
                        <p>καὶ γὰρ τοὺς πάλαι οἰκήτορας τῆς ἁγίας σου γῆς
                        </p>
                    </div>
                    <div type="textpart" subtype="verse" n="4">
                        <p>μισήσας ἐπὶ τῷ ἔχθιστα πράσσειν, 
                            ἔργα φαρμακειῶν καὶ τελετὰς ἀνοσίους
                        </p>
                    </div>
                    <div type="textpart" subtype="verse" n="5">
                        <p>τέκνων τε φονὰς ἀνελεήμονας 
                            καὶ σπλαγχνοφάγον ἀνθρωπίνων σαρκῶν θοῖναν καὶ αἵματος, 
                            ἐκ μέσου μύστας θιάσου
                        </p>
                    </div>
                    <div type="textpart" subtype="verse" n="6">
                        <p>καὶ αὐθέντας γονεῖς ψυχῶν ἀβοηθήτων, 
                            ἐβουλήθης ἀπολέσαι διὰ χειρῶν πατέρων ἡμῶν,
                        </p>
                    </div>
                    <div type="textpart" subtype="verse" n="7">
                        <p>ἵνα ἀξίαν ἀποικίαν δέξηται θεοῦ παίδων 
                            ἡ παρὰ σοὶ πασῶν τιμιωτάτη γῆ.
                        </p>
                    </div>
                    <div type="textpart" subtype="verse" n="8">
                        <p>ἀλλὰ καὶ τούτων ὡς ἀνθρώπων ἐφείσω 
                            ἀπέστειλάς τε προδρόμους τοῦ στρατοπέδου σου σφῆκας, 
                            ἵνα αὐτοὺς κατὰ βραχὺ ἐξολεθρεύσωσιν.
                        </p>
                    </div>
                    <div type="textpart" subtype="verse" n="9">
                        <p>οὐκ ἀδυνατῶν ἐν παρατάξει ἀσεβεῖς δικαίοις ὑποχειρίους 
                            δοῦναι 
                            ἢ θηρίοις δεινοῖς ἢ λόγῳ ἀποτόμῳ ὑφ’ ἓν ἐκτρῖψαι,
                        </p>
                    </div>
                    <div type="textpart" subtype="verse" n="10">
                        <p>κρίνων δὲ κατὰ βραχὺ ἐδίδους τόπον μετανοίας 
                            οὐκ ἀγνοῶν ὅτι πονηρὰ ἡ γένεσις αὐτῶν 
                            καὶ ἔμφυτος ἡ κακία αὐτῶν 
                            καὶ ὅτι οὐ μὴ ἀλλαγῇ ὁ λογισμὸς αὐτῶν εἰς τὸν αἰῶνα.
                        </p>
                    </div>
                    <div type="textpart" subtype="verse" n="11">
                        <p>σπέρμα γὰρ ἦν κατηραμένον ἀπ’ ἀρχῆς, 
                            οὐδὲ εὐλαβούμενός τινα ἐφ’ οἷς ἡμάρτανον ἄδειαν ἐδίδους.
                        </p>
                    </div>
                    <div type="textpart" subtype="verse" n="12">
                        <p>τίς γὰρ ἐρεῖ Τί ἐποίησας; 
                            ἢ τίς ἀντιστήσεται τῷ κρίματί σου; 
                            τίς δὲ ἐγκαλέσει σοι κατὰ ἐθνῶν ἀπολωλότων ἃ σὺ ἐποίησας; 
                            ἢ τίς εἰς κατάστασίν σοι ἐλεύσεται ἔκδικος κατὰ ἀδίκων ἀνθρώπων;
                        </p>
                    </div>
                    <div type="textpart" subtype="verse" n="13">
                        <p>οὔτε γὰρ θεός ἐστιν πλὴν σοῦ, ᾧ μέλει περὶ πάντων, 
                            ἵνα δείξῃς ὅτι οὐκ ἀδίκως ἔκρινας,
                        </p>
                    </div>
                    <div type="textpart" subtype="verse" n="14">
                        <p>οὔτε βασιλεὺς ἢ τύραννος ἀντοφθαλμῆσαι δυνήσεταί σοι περὶ
                             ὧν ἐκόλασας.
                        </p>
                    </div>
                    <div type="textpart" subtype="verse" n="15">
                        <p>δίκαιος δὲ ὢν δικαίως τὰ πάντα διέπεις 
                            αὐτὸν τὸν μὴ ὀφείλοντα κολασθῆναι καταδικάσαι 
                            ἀλλότριον ἡγούμενος τῆς σῆς δυνάμεως.
                        </p>
                    </div>
                    <div type="textpart" subtype="verse" n="16">
                        <p>ἡ γὰρ ἰσχύς σου δικαιοσύνης ἀρχή, 
                            καὶ τὸ πάντων σε δεσπόζειν πάντων φείδεσθαί σε ποιεῖ.
                        </p>
                    </div>
                    <div type="textpart" subtype="verse" n="17">
                        <p>ἰσχὺν γὰρ ἐνδείκνυσαι ἀπιστούμενος ἐπὶ δυνάμεως τελειότητι
                            καὶ ἐν τοῖς εἰδόσι τὸ θράσος ἐξελέγχεις·
                        </p>
                    </div>
                    <div type="textpart" subtype="verse" n="18">
                        <p>σὺ δὲ δεσπόζων ἰσχύος ἐν ἐπιεικείᾳ κρίνεις 
                            καὶ μετὰ πολλῆς φειδοῦς διοικεῖς ἡμᾶς· 
                            πάρεστιν γάρ σοι, ὅταν θέλῃς, τὸ δύνασθαι.
                        </p>
                    </div>
                    <div type="textpart" subtype="verse" n="19">
                        <p>Ἐδίδαξας δέ σου τὸν λαὸν διὰ τῶν τοιούτων ἔργων 
                            ὅτι δεῖ τὸν δίκαιον εἶναι φιλάνθρωπον, 
                            καὶ εὐέλπιδας ἐποίησας τοὺς υἱούς σου 
                            ὅτι διδοῖς ἐπὶ ἁμαρτήμασιν μετάνοιαν.
                        </p>
                    </div>
                    <div type="textpart" subtype="verse" n="20">
                        <p>εἰ γὰρ ἐχθροὺς παίδων σου καὶ ὀφειλομένους θανάτῳ 
                            μετὰ τοσαύτης ἐτιμωρήσω προσοχῆς καὶ διέσεως 
                            δοὺς χρόνους καὶ τόπον, δι’ ὧν ἀπαλλαγῶσι τῆς κακίας,
                        </p>
                    </div>
                    <div type="textpart" subtype="verse" n="21">
                        <p>μετὰ πόσης ἀκριβείας ἔκρινας τοὺς υἱούς σου, 
                            ὧν τοῖς πατράσιν ὅρκους καὶ συνθήκας ἔδωκας ἀγαθῶν ὑποσχέσεων;
                        </p>
                    </div>
                    <div type="textpart" subtype="verse" n="22">
                        <p>Ἡμᾶς οὖν παιδεύων τοὺς ἐχθροὺς ἡμῶν ἐν μυριότητι μαστιγοῖς,
                            ἵνα σου τὴν ἀγαθότητα μεριμνῶμεν κρίνοντες, 
                            κρινόμενοι δὲ προσδοκῶμεν ἔλεος.
                        </p>
                    </div>
                    <div type="textpart" subtype="verse" n="23">
                        <p>ὅθεν καὶ τοὺς ἐν ἀφροσύνῃ ζωῆς βιώσαντας ἀδίκως 
                            διὰ τῶν ἰδίων ἐβασάνισας βδελυγμάτων·
                        </p>
                    </div>
                    <div type="textpart" subtype="verse" n="24">
                        <p>καὶ γὰρ τῶν πλάνης ὁδῶν μακρότερον ἐπλανήθησαν 
                            θεοὺς ὑπολαμβάνοντες τὰ καὶ ἐν ζῴοις τῶν αἰσχρῶν ἄτιμα 
                            νηπίων δίκην ἀφρόνων ψευσθέντες.
                        </p>
                    </div>
                    <div type="textpart" subtype="verse" n="25">
                        <p>διὰ τοῦτο ὡς παισὶν ἀλογίστοις 
                            τὴν κρίσιν εἰς ἐμπαιγμὸν ἔπεμψας.
                        </p>
                    </div>
                    <div type="textpart" subtype="verse" n="26">
                        <p>οἱ δὲ παιγνίοις ἐπιτιμήσεως μὴ νουθετηθέντες 
                            ἀξίαν θεοῦ κρίσιν πειράσουσιν.
                        </p>
                    </div>
                    <div type="textpart" subtype="verse" n="27">
                        <p>ἐφ’ οἷς γὰρ αὐτοὶ πάσχοντες ἠγανάκτουν, 
                            ἐπὶ τούτοις, οὓς ἐδόκουν θεούς, ἐν αὐτοῖς κολαζόμενοι 
                            ἰδόντες, ὃν πάλαι ἠρνοῦντο εἰδέναι, θεὸν ἐπέγνωσαν ἀληθῆ· 
                            διὸ καὶ τὸ τέρμα τῆς καταδίκης ἐπ’ αὐτοὺς ἐπῆλθεν.
                        </p>
                    </div>
                </div>
                <div type="textpart" subtype="chapter" n="13">
                    <div type="textpart" subtype="verse" n="1">
                        <p>Μάταιοι μὲν γὰρ πάντες ἄνθρωποι φύσει, οἷς παρῆν θεοῦ 
                            ἀγνωσία 
                            καὶ ἐκ τῶν ὁρωμένων ἀγαθῶν οὐκ ἴσχυσαν εἰδέναι τὸν ὄντα 
                            οὔτε τοῖς ἔργοις προσέχοντες ἐπέγνωσαν τὸν τεχνίτην,
                        </p>
                    </div>
                    <div type="textpart" subtype="verse" n="2">
                        <p>ἀλλ’ ἢ πῦρ ἢ πνεῦμα ἢ ταχινὸν ἀέρα 
                            ἢ κύκλον ἄστρων ἢ βίαιον ὕδωρ 
                            ἢ φωστῆρας οὐρανοῦ πρυτάνεις κόσμου θεοὺς ἐνόμισαν.
                        </p>
                    </div>
                    <div type="textpart" subtype="verse" n="3">
                        <p>ὧν εἰ μὲν τῇ καλλονῇ τερπόμενοι ταῦτα θεοὺς ὑπελάμβανον, 
                            γνώτωσαν πόσῳ τούτων ὁ δεσπότης ἐστὶ βελτίων, 
                            ὁ γὰρ τοῦ κάλλους γενεσιάρχης ἔκτισεν αὐτά·
                        </p>
                    </div>
                    <div type="textpart" subtype="verse" n="4">
                        <p>εἰ δὲ δύναμιν καὶ ἐνέργειαν ἐκπλαγέντες, 
                            νοησάτωσαν ἀπ’ αὐτῶν πόσῳ ὁ κατασκευάσας αὐτὰ δυνατώτερός
                             ἐστιν·
                        </p>
                    </div>
                    <div type="textpart" subtype="verse" n="5">
                        <p>ἐκ γὰρ μεγέθους καὶ καλλονῆς κτισμάτων 
                            ἀναλόγως ὁ γενεσιουργὸς αὐτῶν θεωρεῖται.
                        </p>
                    </div>
                    <div type="textpart" subtype="verse" n="6">
                        <p>ἀλλ’ ὅμως ἐπὶ τούτοις μέμψις ἐστὶν ὀλίγη, 
                            καὶ γὰρ αὐτοὶ τάχα πλανῶνται 
                            θεὸν ζητοῦντες καὶ θέλοντες εὑρεῖν·
                        </p>
                    </div>
                    <div type="textpart" subtype="verse" n="7">
                        <p>ἐν γὰρ τοῖς ἔργοις αὐτοῦ ἀναστρεφόμενοι διερευνῶσιν 
                            καὶ πείθονται τῇ ὄψει, ὅτι καλὰ τὰ βλεπόμενα.
                        </p>
                    </div>
                    <div type="textpart" subtype="verse" n="8">
                        <p>πάλιν δ’ οὐδ’ αὐτοὶ συγγνωστοί·
                        </p>
                    </div>
                    <div type="textpart" subtype="verse" n="9">
                        <p>εἰ γὰρ τοσοῦτον ἴσχυσαν εἰδέναι 
                            ἵνα δύνωνται στοχάσασθαι τὸν αἰῶνα, 
                            τὸν τούτων δεσπότην πῶς τάχιον οὐχ εὗρον;
                        </p>
                    </div>
                    <div type="textpart" subtype="verse" n="10">
                        <p>Ταλαίπωροι δὲ καὶ ἐν νεκροῖς αἱ ἐλπίδες αὐτῶν, 
                            οἵτινες ἐκάλεσαν θεοὺς ἔργα χειρῶν ἀνθρώπων, 
                            χρυσὸν καὶ ἄργυρον τέχνης ἐμμελέτημα 
                            καὶ ἀπεικάσματα ζῴων 
                            ἢ λίθον ἄχρηστον χειρὸς ἔργον ἀρχαίας.
                        </p>
                    </div>
                    <div type="textpart" subtype="verse" n="11">
                        <p>εἰ δὲ καί τις ὑλοτόμος τέκτων εὐκίνητον φυτὸν ἐκπρίσας 
                            περιέξυσεν εὐμαθῶς πάντα τὸν φλοιὸν αὐτοῦ 
                            καὶ τεχνησάμενος εὐπρεπῶς 
                            κατεσκεύασεν χρήσιμον σκεῦος εἰς ὑπηρεσίαν ζωῆς,
                        </p>
                    </div>
                    <div type="textpart" subtype="verse" n="12">
                        <p>τὰ δὲ ἀποβλήματα τῆς ἐργασίας 
                            εἰς ἑτοιμασίαν τροφῆς ἀναλώσας ἐνεπλήσθη,
                        </p>
                    </div>
                    <div type="textpart" subtype="verse" n="13">
                        <p>τὸ δὲ ἐξ αὐτῶν ἀπόβλημα εἰς οὐθὲν εὔχρηστον,
                            ξύλον σκολιὸν καὶ ὄζοις συμπεφυκός, 
                            λαβὼν ἔγλυψεν ἐν ἐπιμελείᾳ ἀργίας αὐτοῦ 
                            καὶ ἐμπειρίᾳ συνέσεως ἐτύπωσεν αὐτό, 
                            ἀπείκασεν αὐτὸ εἰκόνι ἀνθρώπου
                        </p>
                    </div>
                    <div type="textpart" subtype="verse" n="14">
                        <p>ἢ ζῴῳ τινὶ εὐτελεῖ ὡμοίωσεν αὐτὸ 
                            καταχρίσας μίλτῳ καὶ φύκει ἐρυθήνας χρόαν αὐτοῦ 
                            καὶ πᾶσαν κηλῖδα τὴν ἐν αὐτῷ καταχρίσας
                        </p>
                    </div>
                    <div type="textpart" subtype="verse" n="15">
                        <p>καὶ ποιήσας αὐτῷ αὐτοῦ ἄξιον οἴκημα 
                            ἐν τοίχῳ ἔθηκεν αὐτὸ ἀσφαλισάμενος σιδήρῳ.
                        </p>
                    </div>
                    <div type="textpart" subtype="verse" n="16">
                        <p>ἵνα μὲν οὖν μὴ καταπέσῃ, προενόησεν αὐτοῦ 
                            εἰδὼς ὅτι ἀδυνατεῖ ἑαυτῷ βοηθῆσαι· 
                            καὶ γάρ ἐστιν εἰκὼν καὶ χρείαν ἔχει βοηθείας.
                        </p>
                    </div>
                    <div type="textpart" subtype="verse" n="17">
                        <p>περὶ δὲ κτημάτων καὶ γάμων αὐτοῦ καὶ τέκνων προσευχόμενος 
                            οὐκ αἰσχύνεται τῷ ἀψύχῳ προσλαλῶν 
                            καὶ περὶ μὲν ὑγιείας τὸ ἀσθενὲς ἐπικαλεῖται,
                        </p>
                    </div>
                    <div type="textpart" subtype="verse" n="18">
                        <p>περὶ δὲ ζωῆς τὸ νεκρὸν ἀξιοῖ, 
                            περὶ δὲ ἐπικουρίας τὸ ἀπειρότατον ἱκετεύει, 
                            περὶ δὲ ὁδοιπορίας τὸ μηδὲ βάσει χρῆσθαι δυνάμενον,
                        </p>
                    </div>
                    <div type="textpart" subtype="verse" n="19">
                        <p>περὶ δὲ πορισμοῦ καὶ ἐργασίας καὶ χειρῶν ἐπιτυχίας 
                            τὸ ἀδρανέστατον ταῖς χερσὶν εὐδράνειαν αἰτεῖται.
                        </p>
                    </div>
                </div>
                <div type="textpart" subtype="chapter" n="14">
                    <div type="textpart" subtype="verse" n="1">
                        <p>Πλοῦν τις πάλιν στελλόμενος καὶ ἄγρια μέλλων διοδεύειν 
                            κύματα 
                            τοῦ φέροντος αὐτὸν πλοίου σαθρότερον ξύλον ἐπιβοᾶται.
                        </p>
                    </div>
                    <div type="textpart" subtype="verse" n="2">
                        <p>ἐκεῖνο μὲν γὰρ ὄρεξις πορισμῶν ἐπενόησεν, 
                            τεχνῖτις δὲ σοφία κατεσκεύασεν·
                        </p>
                    </div>
                    <div type="textpart" subtype="verse" n="3">
                        <p>ἡ δὲ σή, πάτερ, διακυβερνᾷ πρόνοια, 
                            ὅτι ἔδωκας καὶ ἐν θαλάσσῃ ὁδὸν 
                            καὶ ἐν κύμασι τρίβον ἀσφαλῆ
                        </p>
                    </div>
                    <div type="textpart" subtype="verse" n="4">
                        <p>δεικνὺς ὅτι δύνασαι ἐκ παντὸς σῴζειν, 
                            ἵνα κἂν ἄνευ τέχνης τις ἐπιβῇ.
                        </p>
                    </div>
                    <div type="textpart" subtype="verse" n="5">
                        <p>θέλεις δὲ μὴ ἀργὰ εἶναι τὰ τῆς σοφίας σου ἔργα· 
                            διὰ τοῦτο καὶ ἐλαχίστῳ ξύλῳ πιστεύουσιν ἄνθρωποι ψυχὰς 
                            καὶ διελθόντες κλύδωνα σχεδίᾳ διεσώθησαν.
                        </p>
                    </div>
                    <div type="textpart" subtype="verse" n="6">
                        <p>καὶ ἀρχῆς γὰρ ἀπολλυμένων ὑπερηφάνων γιγάντων 
                            ἡ ἐλπὶς τοῦ κόσμου ἐπὶ σχεδίας καταφυγοῦσα 
                            ἀπέλιπεν αἰῶνι σπέρμα γενέσεως τῇ σῇ κυβερνηθεῖσα χειρί.
                        </p>
                    </div>
                    <div type="textpart" subtype="verse" n="7">
                        <p>εὐλόγηται γὰρ ξύλον, δι’ οὗ γίνεται δικαιοσύνη·
                        </p>
                    </div>
                    <div type="textpart" subtype="verse" n="8">
                        <p>τὸ χειροποίητον δέ, ἐπικατάρατον αὐτὸ καὶ ὁ ποιήσας αὐτό, 
                            ὅτι ὁ μὲν ἠργάζετο, τὸ δὲ φθαρτὸν θεὸς ὠνομάσθη.
                        </p>
                    </div>
                    <div type="textpart" subtype="verse" n="9">
                        <p>ἐν ἴσῳ γὰρ μισητὰ θεῷ καὶ ὁ ἀσεβῶν καὶ ἡ ἀσέβεια αὐτοῦ·
                        </p>
                    </div>
                    <div type="textpart" subtype="verse" n="10">
                        <p>καὶ γὰρ τὸ πραχθὲν σὺν τῷ δράσαντι κολασθήσεται.
                        </p>
                    </div>
                    <div type="textpart" subtype="verse" n="11">
                        <p>διὰ τοῦτο καὶ ἐν εἰδώλοις ἐθνῶν ἐπισκοπὴ ἔσται, 
                            ὅτι ἐν κτίσματι θεοῦ εἰς βδέλυγμα ἐγενήθησαν 
                            καὶ εἰς σκάνδαλα ψυχαῖς ἀνθρώπων 
                            καὶ εἰς παγίδα ποσὶν ἀφρόνων.
                        </p>
                    </div>
                    <div type="textpart" subtype="verse" n="12">
                        <p>Ἀρχὴ γὰρ πορνείας ἐπίνοια εἰδώλων, 
                            εὕρεσις δὲ αὐτῶν φθορὰ ζωῆς.
                        </p>
                    </div>
                    <div type="textpart" subtype="verse" n="13">
                        <p>οὔτε γὰρ ἦν ἀπ’ ἀρχῆς οὔτε εἰς τὸν αἰῶνα ἔσται·
                        </p>
                    </div>
                    <div type="textpart" subtype="verse" n="14">
                        <p>κενοδοξίᾳ γὰρ ἀνθρώπων εἰσῆλθεν εἰς τὸν κόσμον, 
                            καὶ διὰ τοῦτο σύντομον αὐτῶν τὸ τέλος ἐπενοήθη.
                        </p>
                    </div>
                    <div type="textpart" subtype="verse" n="15">
                        <p>ἀώρῳ γὰρ πένθει τρυχόμενος πατὴρ 
                            τοῦ ταχέως ἀφαιρεθέντος τέκνου εἰκόνα ποιήσας 
                            τόν ποτε νεκρὸν ἄνθρωπον νῦν ὡς θεὸν ἐτίμησεν 
                            καὶ παρέδωκεν τοῖς ὑποχειρίοις μυστήρια καὶ τελετάς·
                        </p>
                    </div>
                    <div type="textpart" subtype="verse" n="16">
                        <p>εἶτα ἐν χρόνῳ κρατυνθὲν τὸ ἀσεβὲς ἔθος ὡς νόμος ἐφυλάχθη.
                        </p>
                    </div>
                    <div type="textpart" subtype="verse" n="17">
                        <p>καὶ τυράννων ἐπιταγαῖς ἐθρησκεύετο τὰ γλυπτά, 
                            οὓς ἐν ὄψει μὴ δυνάμενοι τιμᾶν ἄνθρωποι διὰ τὸ μακρὰν οἰκεῖν 
                            τὴν πόρρωθεν ὄψιν ἀνατυπωσάμενοι 
                            ἐμφανῆ εἰκόνα τοῦ τιμωμένου βασιλέως ἐποίησαν, 
                            ἵνα ὡς παρόντα τὸν ἀπόντα κολακεύωσιν διὰ τῆς σπουδῆς.
                        </p>
                    </div>
                    <div type="textpart" subtype="verse" n="18">
                        <p>εἰς ἐπίτασιν δὲ θρησκείας καὶ τοὺς ἀγνοοῦντας 
                            ἡ τοῦ τεχνίτου προετρέψατο φιλοτιμία·
                        </p>
                    </div>
                    <div type="textpart" subtype="verse" n="19">
                        <p>ὁ μὲν γὰρ τάχα κρατοῦντι βουλόμενος ἀρέσαι 
                            ἐξεβιάσατο τῇ τέχνῃ τὴν ὁμοιότητα ἐπὶ τὸ κάλλιον·
                        </p>
                    </div>
                    <div type="textpart" subtype="verse" n="20">
                        <p>τὸ δὲ πλῆθος ἐφελκόμενον διὰ τὸ εὔχαρι τῆς ἐργασίας 
                            τὸν πρὸ ὀλίγου τιμηθέντα ἄνθρωπον νῦν σέβασμα ἐλογίσαντο.
                        </p>
                    </div>
                    <div type="textpart" subtype="verse" n="21">
                        <p>καὶ τοῦτο ἐγένετο τῷ βίῳ εἰς ἔνεδρον, 
                            ὅτι ἢ συμφορᾷ ἢ τυραννίδι δουλεύσαντες ἄνθρωποι 
                            τὸ ἀκοινώνητον ὄνομα λίθοις καὶ ξύλοις περιέθεσαν.
                        </p>
                    </div>
                    <div type="textpart" subtype="verse" n="22">
                        <p>Εἶτ’ οὐκ ἤρκεσεν τὸ πλανᾶσθαι περὶ τὴν τοῦ θεοῦ γνῶσιν, 
                            ἀλλὰ καὶ ἐν μεγάλῳ ζῶντες ἀγνοίας πολέμῳ 
                            τὰ τοσαῦτα κακὰ εἰρήνην προσαγορεύουσιν.
                        </p>
                    </div>
                    <div type="textpart" subtype="verse" n="23">
                        <p>ἢ γὰρ τεκνοφόνους τελετὰς ἢ κρύφια μυστήρια 
                            ἢ ἐμμανεῖς ἐξάλλων θεσμῶν κώμους ἄγοντες
                        </p>
                    </div>
                    <div type="textpart" subtype="verse" n="24">
                        <p>οὔτε βίους οὔτε γάμους καθαροὺς ἔτι φυλάσσουσιν, 
                            ἕτερος δ’ ἕτερον ἢ λοχῶν ἀναιρεῖ ἢ νοθεύων ὀδυνᾷ.
                        </p>
                    </div>
                    <div type="textpart" subtype="verse" n="25">
                        <p>πάντα δ’ ἐπιμὶξ ἔχει αἷμα καὶ φόνος, κλοπὴ καὶ δόλος, 
                            φθορά, ἀπιστία, τάραχος, ἐπιορκία,
                        </p>
                    </div>
                    <div type="textpart" subtype="verse" n="26">
                        <p>θόρυβος ἀγαθῶν, χάριτος ἀμνηστία, 
                            ψυχῶν μιασμός, γενέσεως ἐναλλαγή, 
                            γάμων ἀταξία, μοιχεία καὶ ἀσέλγεια.
                        </p>
                    </div>
                    <div type="textpart" subtype="verse" n="27">
                        <p>ἡ γὰρ τῶν ἀνωνύμων εἰδώλων θρησκεία 
                            παντὸς ἀρχὴ κακοῦ καὶ αἰτία καὶ πέρας ἐστίν·
                        </p>
                    </div>
                    <div type="textpart" subtype="verse" n="28">
                        <p>ἢ γὰρ εὐφραινόμενοι μεμήνασιν ἢ προφητεύουσιν ψευδῆ 
                            ἢ ζῶσιν ἀδίκως ἢ ἐπιορκοῦσιν ταχέως·
                        </p>
                    </div>
                    <div type="textpart" subtype="verse" n="29">
                        <p>ἀψύχοις γὰρ πεποιθότες εἰδώλοις 
                            κακῶς ὀμόσαντες ἀδικηθῆναι οὐ προσδέχονται.
                        </p>
                    </div>
                    <div type="textpart" subtype="verse" n="30">
                        <p>ἀμφότερα δὲ αὐτοὺς μετελεύσεται τὰ δίκαια, 
                            ὅτι κακῶς ἐφρόνησαν περὶ θεοῦ προσέχοντες εἰδώλοις 
                            καὶ ἀδίκως ὤμοσαν ἐν δόλῳ καταφρονήσαντες ὁσιότητος·
                        </p>
                    </div>
                    <div type="textpart" subtype="verse" n="31">
                        <p>οὐ γὰρ ἡ τῶν ὀμνυμένων δύναμις, 
                            ἀλλ’ ἡ τῶν ἁμαρτανόντων δίκη 
                            ἐπεξέρχεται ἀεὶ τὴν τῶν ἀδίκων παράβασιν.
                        </p>
                    </div>
                </div>
                <div type="textpart" subtype="chapter" n="15">
                    <div type="textpart" subtype="verse" n="1">
                        <p>Σὺ δέ, ὁ θεὸς ἡμῶν, χρηστὸς καὶ ἀληθής, 
                            μακρόθυμος καὶ ἐλέει διοικῶν τὰ πάντα.
                        </p>
                    </div>
                    <div type="textpart" subtype="verse" n="2">
                        <p>καὶ γὰρ ἐὰν ἁμάρτωμεν, σοί ἐσμεν, εἰδότες σου τὸ κράτος· 
                            οὐχ ἁμαρτησόμεθα δέ, εἰδότες ὅτι σοὶ λελογίσμεθα.
                        </p>
                    </div>
                    <div type="textpart" subtype="verse" n="3">
                        <p>τὸ γὰρ ἐπίστασθαί σε ὁλόκληρος δικαιοσύνη, 
                            καὶ εἰδέναι σου τὸ κράτος ῥίζα ἀθανασίας.
                        </p>
                    </div>
                    <div type="textpart" subtype="verse" n="4">
                        <p>οὔτε γὰρ ἐπλάνησεν ἡμᾶς ἀνθρώπων κακότεχνος ἐπίνοια 
                            οὐδὲ σκιαγράφων πόνος ἄκαρπος, 
                            εἶδος σπιλωθὲν χρώμασιν διηλλαγμένοις,
                        </p>
                    </div>
                    <div type="textpart" subtype="verse" n="5">
                        <p>ὧν ὄψις ἄφροσιν εἰς ὄρεξιν ἔρχεται, 
                            ποθεῖ τε νεκρᾶς εἰκόνος εἶδος ἄπνουν.
                        </p>
                    </div>
                    <div type="textpart" subtype="verse" n="6">
                        <p>κακῶν ἐρασταὶ ἄξιοί τε τοιούτων ἐλπίδων 
                            καὶ οἱ δρῶντες καὶ οἱ ποθοῦντες καὶ οἱ σεβόμενοι.
                        </p>
                    </div>
                    <div type="textpart" subtype="verse" n="7">
                        <p>Καὶ γὰρ κεραμεὺς ἁπαλὴν γῆν θλίβων ἐπίμοχθον 
                            πλάσσει πρὸς ὑπηρεσίαν ἡμῶν ἓν ἕκαστον·
                            ἀλλ’ ἐκ τοῦ αὐτοῦ πηλοῦ ἀνεπλάσατο 
                            τά τε τῶν καθαρῶν ἔργων δοῦλα σκεύη 
                            τά τε ἐναντία, πάντα ὁμοίως· 
                            τούτων δὲ ἑτέρου τίς ἑκάστου ἐστὶν ἡ χρῆσις, 
                            κριτὴς ὁ πηλουργός.
                        </p>
                    </div>
                    <div type="textpart" subtype="verse" n="8">
                        <p>καὶ κακόμοχθος θεὸν μάταιον ἐκ τοῦ αὐτοῦ πλάσσει πηλοῦ 
                            ὃς πρὸ μικροῦ ἐκ γῆς γενηθεὶς 
                            μετ’ ὀλίγον πορεύεται ἐξ ἧς ἐλήμφθη, 
                            τὸ τῆς ψυχῆς ἀπαιτηθεὶς χρέος.
                        </p>
                    </div>
                    <div type="textpart" subtype="verse" n="9">
                        <p>ἀλλ’ ἔστιν αὐτῷ φροντὶς οὐχ ὅτι μέλλει κάμνειν 
                            οὐδ’ ὅτι βραχυτελῆ βίον ἔχει, 
                            ἀλλ’ ἀντερείδεται μὲν χρυσουργοῖς καὶ ἀργυροχόοις 
                            χαλκοπλάστας τε μιμεῖται 
                            καὶ δόξαν ἡγεῖται ὅτι κίβδηλα πλάσσει.
                        </p>
                    </div>
                    <div type="textpart" subtype="verse" n="10">
                        <p>σποδὸς ἡ καρδία αὐτοῦ, καὶ γῆς εὐτελεστέρα ἡ ἐλπὶς αὐτοῦ, 
                            πηλοῦ τε ἀτιμότερος ὁ βίος αὐτοῦ,
                        </p>
                    </div>
                    <div type="textpart" subtype="verse" n="11">
                        <p>ὅτι ἠγνόησεν τὸν πλάσαντα αὐτὸν 
                            καὶ τὸν ἐμπνεύσαντα αὐτῷ ψυχὴν ἐνεργοῦσαν 
                            καὶ ἐμφυσήσαντα πνεῦμα ζωτικόν,
                        </p>
                    </div>
                    <div type="textpart" subtype="verse" n="12">
                        <p>ἀλλ’ ἐλογίσαντο παίγνιον εἶναι τὴν ζωὴν ἡμῶν 
                            καὶ τὸν βίον πανηγυρισμὸν ἐπικερδῆ, 
                            δεῖν γάρ φησιν ὅθεν δή, κἂν ἐκ κακοῦ, πορίζειν.
                        </p>
                    </div>
                    <div type="textpart" subtype="verse" n="13">
                        <p>οὗτος γὰρ παρὰ πάντας οἶδεν ὅτι ἁμαρτάνει 
                            ὕλης γεώδους εὔθραυστα σκεύη καὶ γλυπτὰ δημιουργῶν.
                        </p>
                    </div>
                    <div type="textpart" subtype="verse" n="14">
                        <p>πάντες δὲ ἀφρονέστατοι καὶ τάλανες ὑπὲρ ψυχὴν νηπίου 
                            οἱ ἐχθροὶ τοῦ λαοῦ σου καταδυναστεύσαντες αὐτόν,
                        </p>
                    </div>
                    <div type="textpart" subtype="verse" n="15">
                        <p>ὅτι καὶ πάντα τὰ εἴδωλα τῶν ἐθνῶν ἐλογίσαντο θεούς, 
                            οἷς οὔτε ὀμμάτων χρῆσις εἰς ὅρασιν 
                            οὔτε ῥῖνες εἰς συνολκὴν ἀέρος 
                            οὔτε ὦτα ἀκούειν 
                            οὔτε δάκτυλοι χειρῶν εἰς ψηλάφησιν 
                            καὶ οἱ πόδες αὐτῶν ἀργοὶ πρὸς ἐπίβασιν.
                        </p>
                    </div>
                    <div type="textpart" subtype="verse" n="16">
                        <p>ἄνθρωπος γὰρ ἐποίησεν αὐτούς, 
                            καὶ τὸ πνεῦμα δεδανεισμένος ἔπλασεν αὐτούς· 
                            οὐδεὶς γὰρ αὐτῷ ὅμοιον ἄνθρωπος ἰσχύει πλάσαι θεόν·
                        </p>
                    </div>
                    <div type="textpart" subtype="verse" n="17">
                        <p>θνητὸς δὲ ὢν νεκρὸν ἐργάζεται χερσὶν ἀνόμοις·
                            κρείττων γάρ ἐστιν τῶν σεβασμάτων αὐτοῦ, 
                            ὧν αὐτὸς μὲν ἔζησεν, ἐκεῖνα δὲ οὐδέποτε. —
                        </p>
                    </div>
                    <div type="textpart" subtype="verse" n="18">
                        <p>καὶ τὰ ζῷα δὲ τὰ ἔχθιστα σέβονται· 
                            ἀνοίᾳ γὰρ συγκρινόμενα τῶν ἄλλων ἐστὶ χείρονα·
                        </p>
                    </div>
                    <div type="textpart" subtype="verse" n="19">
                        <p>οὐδ’ ὅσον ἐπιποθῆσαι ὡς ἐν ζῴων ὄψει καλὰ τυγχάνει, 
                            ἐκπέφευγεν δὲ καὶ τὸν τοῦ θεοῦ ἔπαινον καὶ τὴν εὐλογίαν 
                            αὐτοῦ.
                        </p>
                    </div>
                </div>
                <div type="textpart" subtype="chapter" n="16">
                    <div type="textpart" subtype="verse" n="1">
                        <p>Διὰ τοῦτο δι’ ὁμοίων ἐκολάσθησαν ἀξίως 
                            καὶ διὰ πλήθους κνωδάλων ἐβασανίσθησαν.
                        </p>
                    </div>
                    <div type="textpart" subtype="verse" n="2">
                        <p>ἀνθ’ ἧς κολάσεως εὐεργετήσας τὸν λαόν σου 
                            εἰς ἐπιθυμίαν ὀρέξεως ξένην γεῦσιν 
                            τροφὴν ἡτοίμασας ὀρτυγομήτραν,
                        </p>
                    </div>
                    <div type="textpart" subtype="verse" n="3">
                        <p>ἵνα ἐκεῖνοι μὲν ἐπιθυμοῦντες τροφὴν 
                            διὰ τὴν εἰδέχθειαν τῶν ἐπαπεσταλμένων 
                            καὶ τὴν ἀναγκαίαν ὄρεξιν ἀποστρέφωνται, 
                            αὐτοὶ δὲ ἐπ’ ὀλίγον ἐνδεεῖς γενόμενοι 
                            καὶ ξένης μετάσχωσι γεύσεως.
                        </p>
                    </div>
                    <div type="textpart" subtype="verse" n="4">
                        <p>ἔδει γὰρ ἐκείνοις μὲν ἀπαραίτητον ἔνδειαν ἐπελθεῖν τυραννοῦσιν, 
                            τούτοις δὲ μόνον δειχθῆναι πῶς οἱ ἐχθροὶ αὐτῶν ἐβασανίζοντο.
                        </p>
                    </div>
                    <div type="textpart" subtype="verse" n="5">
                        <p>Καὶ γὰρ ὅτε αὐτοῖς δεινὸς ἐπῆλθεν θηρίων θυμὸς 
                            δήγμασίν τε σκολιῶν διεφθείροντο ὄφεων, 
                            οὐ μέχρι τέλους ἔμεινεν ἡ ὀργή σου·
                        </p>
                    </div>
                    <div type="textpart" subtype="verse" n="6">
                        <p>εἰς νουθεσίαν δὲ πρὸς ὀλίγον ἐταράχθησαν 
                            σύμβολον ἔχοντες σωτηρίας εἰς ἀνάμνησιν ἐντολῆς νόμου σου·
                        </p>
                    </div>
                    <div type="textpart" subtype="verse" n="7">
                        <p>ὁ γὰρ ἐπιστραφεὶς οὐ διὰ τὸ θεωρούμενον ἐσῴζετο, 
                            ἀλλὰ διὰ σὲ τὸν πάντων σωτῆρα.
                        </p>
                    </div>
                    <div type="textpart" subtype="verse" n="8">
                        <p>καὶ ἐν τούτῳ δὲ ἔπεισας τοὺς ἐχθροὺς ἡμῶν 
                            ὅτι σὺ εἶ ὁ ῥυόμενος ἐκ παντὸς κακοῦ·
                        </p>
                    </div>
                    <div type="textpart" subtype="verse" n="9">
                        <p>οὓς μὲν γὰρ ἀκρίδων καὶ μυιῶν ἀπέκτεινεν δήγματα, 
                            καὶ οὐχ εὑρέθη ἴαμα τῇ ψυχῇ αὐτῶν, 
                            ὅτι ἄξιοι ἦσαν ὑπὸ τοιούτων κολασθῆναι·
                        </p>
                    </div>
                    <div type="textpart" subtype="verse" n="10">
                        <p>τοὺς δὲ υἱούς σου οὐδὲ ἰοβόλων δρακόντων ἐνίκησαν ὀδόντες, 
                            τὸ ἔλεος γάρ σου ἀντιπαρῆλθεν καὶ ἰάσατο αὐτούς.
                        </p>
                    </div>
                    <div type="textpart" subtype="verse" n="11">
                        <p>εἰς γὰρ ὑπόμνησιν τῶν λογίων σου ἐνεκεντρίζοντο 
                            καὶ ὀξέως διεσῴζοντο, 
                            ἵνα μὴ εἰς βαθεῖαν ἐμπεσόντες λήθην
                            ἀπερίσπαστοι γένωνται τῆς σῆς εὐεργεσίας.
                        </p>
                    </div>
                    <div type="textpart" subtype="verse" n="12">
                        <p>καὶ γὰρ οὔτε βοτάνη οὔτε μάλαγμα ἐθεράπευσεν αὐτούς, 
                            ἀλλὰ ὁ σός, κύριε, λόγος ὁ πάντας ἰώμενος.
                        </p>
                    </div>
                    <div type="textpart" subtype="verse" n="13">
                        <p>σὺ γὰρ ζωῆς καὶ θανάτου ἐξουσίαν ἔχεις 
                            καὶ κατάγεις εἰς πύλας ᾅδου καὶ ἀνάγεις·
                        </p>
                    </div>
                    <div type="textpart" subtype="verse" n="14">
                        <p>ἄνθρωπος δὲ ἀποκτέννει μὲν τῇ κακίᾳ αὐτοῦ, 
                            ἐξελθὸν δὲ πνεῦμα οὐκ ἀναστρέφει 
                            οὐδὲ ἀναλύει ψυχὴν παραλημφθεῖσαν.
                        </p>
                    </div>
                    <div type="textpart" subtype="verse" n="15">
                        <p>Τὴν δὲ σὴν χεῖρα φυγεῖν ἀδύνατόν ἐστιν·
                        </p>
                    </div>
                    <div type="textpart" subtype="verse" n="16">
                        <p>ἀρνούμενοι γάρ σε εἰδέναι ἀσεβεῖς 
                            ἐν ἰσχύι βραχίονός σου ἐμαστιγώθησαν 
                            ξένοις ὑετοῖς καὶ χαλάζαις καὶ ὄμβροις διωκόμενοι ἀπαραιτήτοις 
                            καὶ πυρὶ καταναλισκόμενοι.
                        </p>
                    </div>
                    <div type="textpart" subtype="verse" n="17">
                        <p>τὸ γὰρ παραδοξότατον, ἐν τῷ πάντα σβεννύντι ὕδατι 
                            πλεῖον ἐνήργει τὸ πῦρ, 
                            ὑπέρμαχος γὰρ ὁ κόσμος ἐστὶν δικαίων·
                        </p>
                    </div>
                    <div type="textpart" subtype="verse" n="18">
                        <p>ποτὲ μὲν γὰρ ἡμεροῦτο φλόξ, 
                            ἵνα μὴ καταφλέξῃ τὰ ἐπ’ ἀσεβεῖς ἀπεσταλμένα ζῷα, 
                            ἀλλ’ αὐτοὶ βλέποντες εἰδῶσιν ὅτι θεοῦ κρίσει ἐλαύνονται·
                        </p>
                    </div>
                    <div type="textpart" subtype="verse" n="19">
                        <p>ποτὲ δὲ καὶ μεταξὺ ὕδατος ὑπὲρ τὴν πυρὸς δύναμιν φλέγει, 
                            ἵνα ἀδίκου γῆς γενήματα διαφθείρῃ.
                        </p>
                    </div>
                    <div type="textpart" subtype="verse" n="20">
                        <p>ἀνθ’ ὧν ἀγγέλων τροφὴν ἐψώμισας τὸν λαόν σου 
                            καὶ ἕτοιμον ἄρτον ἀπ’ οὐρανοῦ παρέσχες αὐτοῖς ἀκοπιάτως 
                            πᾶσαν ἡδονὴν ἰσχύοντα καὶ πρὸς πᾶσαν ἁρμόνιον γεῦσιν·
                        </p>
                    </div>
                    <div type="textpart" subtype="verse" n="21">
                        <p>ἡ μὲν γὰρ ὑπόστασίς σου τὴν σὴν πρὸς τέκνα ἐνεφάνιζεν 
                            γλυκύτητα, 
                            τῇ δὲ τοῦ προσφερομένου ἐπιθυμίᾳ ὑπηρετῶν 
                            πρὸς ὅ τις ἐβούλετο μετεκιρνᾶτο.
                        </p>
                    </div>
                    <div type="textpart" subtype="verse" n="22">
                        <p>χιὼν δὲ καὶ κρύσταλλος ὑπέμεινε πῦρ καὶ οὐκ ἐτήκετο, 
                            ἵνα γνῶσιν ὅτι τοὺς τῶν ἐχθρῶν καρποὺς 
                            κατέφθειρε πῦρ φλεγόμενον ἐν τῇ χαλάζῃ 
                            καὶ ἐν τοῖς ὑετοῖς διαστράπτον·
                        </p>
                    </div>
                    <div type="textpart" subtype="verse" n="23">
                        <p>τοῦτο πάλιν δ’, ἵνα τραφῶσιν δίκαιοι, 
                            καὶ τῆς ἰδίας ἐπιλέλησται δυνάμεως.
                        </p>
                    </div>
                    <div type="textpart" subtype="verse" n="24">
                        <p>Ἡ γὰρ κτίσις σοὶ τῷ ποιήσαντι ὑπηρετοῦσα 
                            ἐπιτείνεται εἰς κόλασιν κατὰ τῶν ἀδίκων 
                            καὶ ἀνίεται εἰς εὐεργεσίαν ὑπὲρ τῶν ἐπὶ σοὶ πεποιθότων.
                        </p>
                    </div>
                    <div type="textpart" subtype="verse" n="25">
                        <p>διὰ τοῦτο καὶ τότε εἰς πάντα μεταλλευομένη 
                            τῇ παντοτρόφῳ σου δωρεᾷ ὑπηρέτει 
                            πρὸς τὴν τῶν δεομένων θέλησιν,
                        </p>
                    </div>
                    <div type="textpart" subtype="verse" n="26">
                        <p>ἵνα μάθωσιν οἱ υἱοί σου, οὓς ἠγάπησας, κύριε, 
                            ὅτι οὐχ αἱ γενέσεις τῶν καρπῶν τρέφουσιν ἄνθρωπον, 
                            ἀλλὰ τὸ ῥῆμά σου τοὺς σοὶ πιστεύοντας διατηρεῖ.
                        </p>
                    </div>
                    <div type="textpart" subtype="verse" n="27">
                        <p>τὸ γὰρ ὑπὸ πυρὸς μὴ φθειρόμενον 
                            ἁπλῶς ὑπὸ βραχείας ἀκτῖνος ἡλίου θερμαινόμενον ἐτήκετο,
                        </p>
                    </div>
                    <div type="textpart" subtype="verse" n="28">
                        <p>ὅπως γνωστὸν ᾖ ὅτι δεῖ φθάνειν τὸν ἥλιον ἐπ’ εὐχαριστίαν σου 
                            καὶ πρὸς ἀνατολὴν φωτὸς ἐντυγχάνειν σοι·
                        </p>
                    </div>
                    <div type="textpart" subtype="verse" n="29">
                        <p>ἀχαρίστου γὰρ ἐλπὶς ὡς χειμέριος πάχνη τακήσεται 
                            καὶ ῥυήσεται ὡς ὕδωρ ἄχρηστον.
                        </p>
                    </div>
                </div>
                <div type="textpart" subtype="chapter" n="17">
                    <div type="textpart" subtype="verse" n="1">
                        <p>Μεγάλαι γάρ σου αἱ κρίσεις καὶ δυσδιήγητοι· 
                            διὰ τοῦτο ἀπαίδευτοι ψυχαὶ ἐπλανήθησαν.
                        </p>
                    </div>
                    <div type="textpart" subtype="verse" n="2">
                        <p>ὑπειληφότες γὰρ καταδυναστεύειν ἔθνος ἅγιον ἄνομοι 
                            δέσμιοι σκότους καὶ μακρᾶς πεδῆται νυκτὸς 
                            κατακλεισθέντες ὀρόφοις φυγάδες τῆς αἰωνίου προνοίας 
                            ἔκειντο.
                        </p>
                    </div>
                    <div type="textpart" subtype="verse" n="3">
                        <p>λανθάνειν γὰρ νομίζοντες ἐπὶ κρυφαίοις ἁμαρτήμασιν 
                            ἀφεγγεῖ λήθης παρακαλύμματι 
                            ἐσκορπίσθησαν θαμβούμενοι δεινῶς 
                            καὶ ἰνδάλμασιν ἐκταρασσόμενοι.
                        </p>
                    </div>
                    <div type="textpart" subtype="verse" n="4">
                        <p>οὐδὲ γὰρ ὁ κατέχων αὐτοὺς μυχὸς ἀφόβους διεφύλαττεν, 
                            ἦχοι δ’ ἐκταράσσοντες αὐτοὺς περιεκόμπουν, 
                            καὶ φάσματα ἀμειδήτοις κατηφῆ προσώποις ἐνεφανίζετο.
                        </p>
                    </div>
                    <div type="textpart" subtype="verse" n="5">
                        <p>καὶ πυρὸς μὲν οὐδεμία βία κατίσχυεν φωτίζειν, 
                            οὔτε ἄστρων ἔκλαμπροι φλόγες 
                            καταυγάζειν ὑπέμενον τὴν στυγνὴν ἐκείνην νύκτα.
                        </p>
                    </div>
                    <div type="textpart" subtype="verse" n="6">
                        <p>διεφαίνετο δ’ αὐτοῖς μόνον 
                            αὐτομάτη πυρὰ φόβου πλήρης,
                            ἐκδειματούμενοι δὲ τῆς μὴ θεωρουμένης ἐκείνης ὄψεως 
                            ἡγοῦντο χείρω τὰ βλεπόμενα.
                        </p>
                    </div>
                    <div type="textpart" subtype="verse" n="7">
                        <p>μαγικῆς δὲ ἐμπαίγματα κατέκειτο τέχνης, 
                            καὶ τῆς ἐπὶ φρονήσει ἀλαζονείας ἔλεγχος ἐφύβριστος·
                        </p>
                    </div>
                    <div type="textpart" subtype="verse" n="8">
                        <p>οἱ γὰρ ὑπισχνούμενοι δείματα καὶ ταραχὰς ἀπελαύνειν ψυχῆς 
                            νοσούσης, 
                            οὗτοι καταγέλαστον εὐλάβειαν ἐνόσουν.
                        </p>
                    </div>
                    <div type="textpart" subtype="verse" n="9">
                        <p>καὶ γὰρ εἰ μηδὲν αὐτοὺς ταραχῶδες ἐφόβει, 
                            κνωδάλων παρόδοις καὶ ἑρπετῶν συριγμοῖς ἐκσεσοβημένοι 
                            διώλλυντο ἔντρομοι 
                            καὶ τὸν μηδαμόθεν φευκτὸν ἀέρα προσιδεῖν ἀρνούμενοι.
                        </p>
                    </div>
                    <div type="textpart" subtype="verse" n="10">
                        <p>δειλὸν γὰρ ἰδίῳ πονηρία μάρτυρι καταδικαζομένη, 
                            ἀεὶ δὲ προσείληφεν τὰ χαλεπὰ συνεχομένη τῇ συνειδήσει·
                        </p>
                    </div>
                    <div type="textpart" subtype="verse" n="11">
                        <p>οὐθὲν γάρ ἐστιν φόβος εἰ μὴ προδοσία τῶν ἀπὸ λογισμοῦ 
                            βοηθημάτων,
                        </p>
                    </div>
                    <div type="textpart" subtype="verse" n="12">
                        <p>ἔνδοθεν δὲ οὖσα ἥττων ἡ προσδοκία 
                            πλείονα λογίζεται τὴν ἄγνοιαν τῆς παρεχούσης τὴν βάσανον 
                            αἰτίας.
                        </p>
                    </div>
                    <div type="textpart" subtype="verse" n="13">
                        <p>οἱ δὲ τὴν ἀδύνατον ὄντως νύκτα 
                            καὶ ἐξ ἀδυνάτου ᾅδου μυχῶν ἐπελθοῦσαν 
                            τὸν αὐτὸν ὕπνον κοιμώμενοι
                        </p>
                    </div>
                    <div type="textpart" subtype="verse" n="14">
                        <p>τὰ μὲν τέρασιν ἠλαύνοντο φαντασμάτων, 
                            τὰ δὲ τῆς ψυχῆς παρελύοντο προδοσίᾳ· 
                            αἰφνίδιος γὰρ αὐτοῖς καὶ ἀπροσδόκητος φόβος ἐπεχύθη.
                        </p>
                    </div>
                    <div type="textpart" subtype="verse" n="15">
                        <p>εἶθ’ οὕτως, ὃς δή ποτ’ οὖν ἦν ἐκεῖ καταπίπτων, 
                            ἐφρουρεῖτο εἰς τὴν ἀσίδηρον εἱρκτὴν κατακλεισθείς·
                        </p>
                    </div>
                    <div type="textpart" subtype="verse" n="16">
                        <p>εἴ τε γὰρ γεωργὸς ἦν τις ἢ ποιμὴν 
                            ἢ τῶν κατ’ ἐρημίαν ἐργάτης μόχθων, 
                            προλημφθεὶς τὴν δυσάλυκτον ἔμενεν ἀνάγκην, 
                            μιᾷ γὰρ ἁλύσει σκότους πάντες ἐδέθησαν·
                        </p>
                    </div>
                    <div type="textpart" subtype="verse" n="17">
                        <p>εἴ τε πνεῦμα συρίζον 
                            ἢ περὶ ἀμφιλαφεῖς κλάδους ὀρνέων ἦχος εὐμελὴς 
                            ἢ ῥυθμὸς ὕδατος πορευομένου βίᾳ 
                            ἢ κτύπος ἀπηνὴς καταρριπτομένων πετρῶν
                        </p>
                    </div>
                    <div type="textpart" subtype="verse" n="18">
                        <p>ἢ σκιρτώντων ζῴων δρόμος ἀθεώρητος 
                            ἢ ὠρυομένων ἀπηνεστάτων θηρίων φωνὴ
                            ἢ ἀντανακλωμένη ἐκ κοιλότητος ὀρέων ἠχώ, 
                            παρέλυεν αὐτοὺς ἐκφοβοῦντα.
                        </p>
                    </div>
                    <div type="textpart" subtype="verse" n="19">
                        <p>ὅλος γὰρ ὁ κόσμος λαμπρῷ κατελάμπετο φωτὶ 
                            καὶ ἀνεμποδίστοις συνείχετο ἔργοις·
                        </p>
                    </div>
                    <div type="textpart" subtype="verse" n="20">
                        <p>μόνοις δὲ ἐκείνοις ἐπετέτατο βαρεῖα νὺξ 
                            εἰκὼν τοῦ μέλλοντος αὐτοὺς διαδέχεσθαι σκότους, 
                            ἑαυτοῖς δὲ ἦσαν βαρύτεροι σκότους.
                        </p>
                    </div>
                </div>
                <div type="textpart" subtype="chapter" n="18">
                    <div type="textpart" subtype="verse" n="1">
                        <p>Τοῖς δὲ ὁσίοις σου μέγιστον ἦν φῶς· 
                            ὧν φωνὴν μὲν ἀκούοντες μορφὴν δὲ οὐχ ὁρῶντες, 
                            ὅτι μὲν οὐ κἀκεῖνοι ἐπεπόνθεισαν, ἐμακάριζον,
                        </p>
                    </div>
                    <div type="textpart" subtype="verse" n="2">
                        <p>ὅτι δ’ οὐ βλάπτουσιν προηδικημένοι, ηὐχαρίστουν 
                            καὶ τοῦ διενεχθῆναι χάριν ἐδέοντο.
                        </p>
                    </div>
                    <div type="textpart" subtype="verse" n="3">
                        <p>ἀνθ’ ὧν πυριφλεγῆ στῦλον 
                            ὁδηγὸν μὲν ἀγνώστου ὁδοιπορίας, 
                            ἥλιον δὲ ἀβλαβῆ φιλοτίμου ξενιτείας παρέσχες.
                        </p>
                    </div>
                    <div type="textpart" subtype="verse" n="4">
                        <p>ἄξιοι μὲν γὰρ ἐκεῖνοι στερηθῆναι φωτὸς καὶ φυλακισθῆναι 
                            σκότει 
                            οἱ κατακλείστους φυλάξαντες τοὺς υἱούς σου, 
                            δι’ ὧν ἤμελλεν τὸ ἄφθαρτον νόμου φῶς τῷ αἰῶνι δίδοσθαι.
                        </p>
                    </div>
                    <div type="textpart" subtype="verse" n="5">
                        <p>Βουλευσαμένους δ’ αὐτοὺς τὰ τῶν ὁσίων ἀποκτεῖναι νήπια 
                            καὶ ἑνὸς ἐκτεθέντος τέκνου καὶ σωθέντος 
                            εἰς ἔλεγχον τὸ αὐτῶν ἀφείλω πλῆθος τέκνων 
                            καὶ ὁμοθυμαδὸν ἀπώλεσας ἐν ὕδατι σφοδρῷ.
                        </p>
                    </div>
                    <div type="textpart" subtype="verse" n="6">
                        <p>ἐκείνη ἡ νὺξ προεγνώσθη πατράσιν ἡμῶν, 
                            ἵνα ἀσφαλῶς εἰδότες οἷς ἐπίστευσαν ὅρκοις ἐπευθυμήσωσιν.
                        </p>
                    </div>
                    <div type="textpart" subtype="verse" n="7">
                        <p>προσεδέχθη ὑπὸ λαοῦ σου 
                            σωτηρία μὲν δικαίων, ἐχθρῶν δὲ ἀπώλεια·
                        </p>
                    </div>
                    <div type="textpart" subtype="verse" n="8">
                        <p>ᾧ γὰρ ἐτιμωρήσω τοὺς ὑπεναντίους, 
                            τούτῳ ἡμᾶς προσκαλεσάμενος ἐδόξασας.
                        </p>
                    </div>
                    <div type="textpart" subtype="verse" n="9">
                        <p>κρυφῇ γὰρ ἐθυσίαζον ὅσιοι παῖδες ἀγαθῶν 
                            καὶ τὸν τῆς θειότητος νόμον ἐν ὁμονοίᾳ διέθεντο 
                            τῶν αὐτῶν ὁμοίως καὶ ἀγαθῶν 
                            καὶ κινδύνων μεταλήμψεσθαι τοὺς ἁγίους 
                            πατέρων ἤδη προαναμέλποντες αἴνους.
                        </p>
                    </div>
                    <div type="textpart" subtype="verse" n="10">
                        <p>ἀντήχει δ’ ἀσύμφωνος ἐχθρῶν ἡ βοή, 
                            καὶ οἰκτρὰ διεφέρετο φωνὴ θρηνουμένων παίδων·
                        </p>
                    </div>
                    <div type="textpart" subtype="verse" n="11">
                        <p>ὁμοίᾳ δὲ δίκῃ δοῦλος ἅμα δεσπότῃ κολασθεὶς 
                            καὶ δημότης βασιλεῖ τὰ αὐτὰ πάσχων,
                        </p>
                    </div>
                    <div type="textpart" subtype="verse" n="12">
                        <p>ὁμοθυμαδὸν δὲ πάντες ἐν ἑνὶ ὀνόματι θανάτου 
                            νεκροὺς εἶχον ἀναριθμήτους· 
                            οὐδὲ γὰρ πρὸς τὸ θάψαι οἱ ζῶντες ἦσαν ἱκανοί, 
                            ἐπεὶ πρὸς μίαν ῥοπὴν ἡ ἐντιμοτέρα γένεσις αὐτῶν διέφθαρτο.
                        </p>
                    </div>
                    <div type="textpart" subtype="verse" n="13">
                        <p>πάντα γὰρ ἀπιστοῦντες διὰ τὰς φαρμακείας 
                            ἐπὶ τῷ τῶν πρωτοτόκων ὀλέθρῳ ὡμολόγησαν θεοῦ υἱὸν 
                            λαὸν εἶναι.
                        </p>
                    </div>
                    <div type="textpart" subtype="verse" n="14">
                        <p>ἡσύχου γὰρ σιγῆς περιεχούσης τὰ πάντα 
                            καὶ νυκτὸς ἐν ἰδίῳ τάχει μεσαζούσης
                        </p>
                    </div>
                    <div type="textpart" subtype="verse" n="15">
                        <p>ὁ παντοδύναμός σου λόγος ἀπ’ οὐρανῶν ἐκ θρόνων βασιλείων 
                            ἀπότομος πολεμιστὴς εἰς μέσον τῆς ὀλεθρίας ἥλατο γῆς 
                            ξίφος ὀξὺ τὴν ἀνυπόκριτον ἐπιταγήν σου φέρων
                        </p>
                    </div>
                    <div type="textpart" subtype="verse" n="16">
                        <p>καὶ στὰς ἐπλήρωσεν τὰ πάντα θανάτου 
                            καὶ οὐρανοῦ μὲν ἥπτετο, βεβήκει δ’ ἐπὶ γῆς.
                        </p>
                    </div>
                    <div type="textpart" subtype="verse" n="17">
                        <p>τότε παραχρῆμα φαντασίαι μὲν ὀνείρων δεινῶν ἐξετάραξαν 
                            αὐτούς, 
                            φόβοι δὲ ἐπέστησαν ἀδόκητοι,
                        </p>
                    </div>
                    <div type="textpart" subtype="verse" n="18">
                        <p>καὶ ἄλλος ἀλλαχῇ ῥιφεὶς ἡμίθνητος 
                            δι’ ἣν ἔθνῃσκον αἰτίαν ἐνεφάνιζεν·
                        </p>
                    </div>
                    <div type="textpart" subtype="verse" n="19">
                        <p>οἱ γὰρ ὄνειροι θορυβήσαντες αὐτοὺς τοῦτο προεμήνυσαν, 
                            ἵνα μὴ ἀγνοοῦντες δι’ ὃ κακῶς πάσχουσιν ἀπόλωνται.
                        </p>
                    </div>
                    <div type="textpart" subtype="verse" n="20">
                        <p>Ἥψατο δὲ καὶ δικαίων πεῖρα θανάτου, 
                            καὶ θραῦσις ἐν ἐρήμῳ ἐγένετο πλήθους. 
                            ἀλλ’ οὐκ ἐπὶ πολὺ ἔμεινεν ἡ ὀργή·
                        </p>
                    </div>
                    <div type="textpart" subtype="verse" n="21">
                        <p>σπεύσας γὰρ ἀνὴρ ἄμεμπτος προεμάχησεν 
                            τὸ τῆς ἰδίας λειτουργίας ὅπλον 
                            προσευχὴν καὶ θυμιάματος ἐξιλασμὸν κομίσας· 
                            ἀντέστη τῷ θυμῷ καὶ πέρας ἐπέθηκε τῇ συμφορᾷ 
                            δεικνὺς ὅτι σός ἐστιν θεράπων·
                        </p>
                    </div>
                    <div type="textpart" subtype="verse" n="22">
                        <p>ἐνίκησεν δὲ τὸν χόλον οὐκ ἰσχύι τοῦ σώματος, 
                            οὐχ ὅπλων ἐνεργείᾳ, 
                            ἀλλὰ λόγῳ τὸν κολάζοντα ὑπέταξεν
                            ὅρκους πατέρων καὶ διαθήκας ὑπομνήσας.
                        </p>
                    </div>
                    <div type="textpart" subtype="verse" n="23">
                        <p>σωρηδὸν γὰρ ἤδη πεπτωκότων ἐπ’ ἀλλήλων νεκρῶν 
                            μεταξὺ στὰς ἀνέκοψε τὴν ὀργὴν 
                            καὶ διέσχισεν τὴν πρὸς τοὺς ζῶντας ὁδόν.
                        </p>
                    </div>
                    <div type="textpart" subtype="verse" n="24">
                        <p>ἐπὶ γὰρ ποδήρους ἐνδύματος ἦν ὅλος ὁ κόσμος, 
                            καὶ πατέρων δόξαι ἐπὶ τετραστίχου λίθων γλυφῆς, 
                            καὶ μεγαλωσύνη σου ἐπὶ διαδήματος κεφαλῆς αὐτοῦ.
                        </p>
                    </div>
                    <div type="textpart" subtype="verse" n="25">
                        <p>τούτοις εἶξεν ὁ ὀλεθρεύων, ταῦτα δὲ ἐφοβήθη· 
                            ἦν γὰρ μόνη ἡ πεῖρα τῆς ὀργῆς ἱκανή.
                        </p>
                    </div>
                </div>
                <div type="textpart" subtype="chapter" n="19">
                    <div type="textpart" subtype="verse" n="1">
                        <p>Τοῖς δὲ ἀσεβέσιν μέχρι τέλους ἀνελεήμων θυμὸς ἐπέστη· 
                            προῄδει γὰρ αὐτῶν καὶ τὰ μέλλοντα,
                        </p>
                    </div>
                    <div type="textpart" subtype="verse" n="2">
                        <p>ὅτι αὐτοὶ ἐπιτρέψαντες τοῦ ἀπιέναι 
                            καὶ μετὰ σπουδῆς προπέμψαντες αὐτοὺς 
                            διώξουσιν μεταμεληθέντες.
                        </p>
                    </div>
                    <div type="textpart" subtype="verse" n="3">
                        <p>ἔτι γὰρ ἐν χερσὶν ἔχοντες τὰ πένθη 
                            καὶ προσοδυρόμενοι τάφοις νεκρῶν 
                            ἕτερον ἐπεσπάσαντο λογισμὸν ἀνοίας 
                            καὶ οὓς ἱκετεύοντες ἐξέβαλον, τούτους ὡς φυγάδας ἐδίωκον.
                        </p>
                    </div>
                    <div type="textpart" subtype="verse" n="4">
                        <p>εἷλκεν γὰρ αὐτοὺς ἡ ἀξία ἐπὶ τοῦτο τὸ πέρας ἀνάγκη 
                            καὶ τῶν συμβεβηκότων ἀμνηστίαν ἐνέβαλεν, 
                            ἵνα τὴν λείπουσαν ταῖς βασάνοις προσαναπληρώσωσιν κόλασιν,
                        </p>
                    </div>
                    <div type="textpart" subtype="verse" n="5">
                        <p>καὶ ὁ μὲν λαός σου παράδοξον ὁδοιπορίαν πειράσῃ, 
                            ἐκεῖνοι δὲ ξένον εὕρωσι θάνατον.
                        </p>
                    </div>
                    <div type="textpart" subtype="verse" n="6">
                        <p>ὅλη γὰρ ἡ κτίσις ἐν ἰδίῳ γένει πάλιν ἄνωθεν διετυποῦτο 
                            ὑπηρετοῦσα ταῖς σαῖς ἐπιταγαῖς, 
                            ἵνα οἱ σοὶ παῖδες φυλαχθῶσιν ἀβλαβεῖς.
                        </p>
                    </div>
                    <div type="textpart" subtype="verse" n="7">
                        <p>ἡ τὴν παρεμβολὴν σκιάζουσα νεφέλη, 
                            ἐκ δὲ προϋφεστῶτος ὕδατος ξηρᾶς ἀνάδυσις γῆς ἐθεωρήθη, 
                            ἐξ ἐρυθρᾶς θαλάσσης ὁδὸς ἀνεμπόδιστος 
                            καὶ χλοηφόρον πεδίον ἐκ κλύδωνος βιαίου·
                        </p>
                    </div>
                    <div type="textpart" subtype="verse" n="8">
                        <p>δι’ οὗ πανεθνεὶ διῆλθον οἱ τῇ σῇ σκεπαζόμενοι χειρὶ 
                            θεωρήσαντες θαυμαστὰ τέρατα.
                        </p>
                    </div>
                    <div type="textpart" subtype="verse" n="9">
                        <p>ὡς γὰρ ἵπποι ἐνεμήθησαν 
                            καὶ ὡς ἀμνοὶ διεσκίρτησαν 
                            αἰνοῦντές σε, κύριε, τὸν ῥυσάμενον αὐτούς.
                        </p>
                    </div>
                    <div type="textpart" subtype="verse" n="10">
                        <p>ἐμέμνηντο γὰρ ἔτι τῶν ἐν τῇ παροικίᾳ αὐτῶν,
                            πῶς ἀντὶ μὲν γενέσεως ζῴων ἐξήγαγεν ἡ γῆ σκνῖπα, 
                            ἀντὶ δὲ ἐνύδρων ἐξηρεύξατο ὁ ποταμὸς πλῆθος βατράχων.
                        </p>
                    </div>
                    <div type="textpart" subtype="verse" n="11">
                        <p>ἐφ’ ὑστέρῳ δὲ εἶδον καὶ γένεσιν νέαν ὀρνέων, 
                            ὅτε ἐπιθυμίᾳ προαχθέντες ᾐτήσαντο ἐδέσματα τρυφῆς·
                        </p>
                    </div>
                    <div type="textpart" subtype="verse" n="12">
                        <p>εἰς γὰρ παραμυθίαν ἐκ θαλάσσης ἀνέβη αὐτοῖς ὀρτυγομήτρα.
                        </p>
                    </div>
                    <div type="textpart" subtype="verse" n="13">
                        <p>Καὶ αἱ τιμωρίαι τοῖς ἁμαρτωλοῖς ἐπῆλθον 
                            οὐκ ἄνευ τῶν προγεγονότων τεκμηρίων τῇ βίᾳ τῶν κεραυνῶν· 
                            δικαίως γὰρ ἔπασχον ταῖς ἰδίαις αὐτῶν πονηρίαις, 
                            καὶ γὰρ χαλεπωτέραν μισοξενίαν ἐπετήδευσαν.
                        </p>
                    </div>
                    <div type="textpart" subtype="verse" n="14">
                        <p>οἱ μὲν γὰρ τοὺς ἀγνοοῦντας οὐκ ἐδέχοντο παρόντας· 
                            οὗτοι δὲ εὐεργέτας ξένους ἐδουλοῦντο.
                        </p>
                    </div>
                    <div type="textpart" subtype="verse" n="15">
                        <p>καὶ οὐ μόνον, ἀλλ’ ἤ τις ἐπισκοπὴ ἔσται αὐτῶν, 
                            ἐπεὶ ἀπεχθῶς προσεδέχοντο τοὺς ἀλλοτρίους·
                        </p>
                    </div>
                    <div type="textpart" subtype="verse" n="16">
                        <p>οἱ δὲ μετὰ ἑορτασμάτων 
                            εἰσδεξάμενοι τοὺς ἤδη τῶν αὐτῶν μετεσχηκότας δικαίων 
                            δεινοῖς ἐκάκωσαν πόνοις.
                        </p>
                    </div>
                    <div type="textpart" subtype="verse" n="17">
                        <p>ἐπλήγησαν δὲ καὶ ἀορασίᾳ 
                            ὥσπερ ἐκεῖνοι ἐπὶ ταῖς τοῦ δικαίου θύραις, 
                            ὅτε ἀχανεῖ περιβληθέντες σκότει 
                            ἕκαστος τῶν ἑαυτοῦ θυρῶν τὴν δίοδον ἐζήτει.
                        </p>
                    </div>
                    <div type="textpart" subtype="verse" n="18">
                        <p>Δι’ ἑαυτῶν γὰρ τὰ στοιχεῖα μεθαρμοζόμενα, 
                            ὥσπερ ἐν ψαλτηρίῳ φθόγγοι τοῦ ῥυθμοῦ τὸ ὄνομα διαλλάσσουσιν,
                            πάντοτε μένοντα ἤχῳ, 
                            ὅπερ ἐστὶν εἰκάσαι ἐκ τῆς τῶν γεγονότων ὄψεως ἀκριβῶς·
                        </p>
                    </div>
                    <div type="textpart" subtype="verse" n="19">
                        <p>χερσαῖα γὰρ εἰς ἔνυδρα μετεβάλλετο, 
                            καὶ νηκτὰ μετέβαινεν ἐπὶ γῆς·
                        </p>
                    </div>
                    <div type="textpart" subtype="verse" n="20">
                        <p>πῦρ ἴσχυεν ἐν ὕδατι τῆς ἰδίας δυνάμεως, 
                            καὶ ὕδωρ τῆς σβεστικῆς φύσεως ἐπελανθάνετο·
                        </p>
                    </div>
                    <div type="textpart" subtype="verse" n="21">
                        <p>φλόγες ἀνάπαλιν εὐφθάρτων ζῴων 
                            οὐκ ἐμάραναν σάρκας ἐμπεριπατούντων, 
                            οὐδὲ τηκτὸν κρυσταλλοειδὲς εὔτηκτον γένος ἀμβροσίας τροφῆς.
                        </p>
                    </div>
                    <div type="textpart" subtype="verse" n="22">
                        <p>Κατὰ πάντα γάρ, κύριε, ἐμεγάλυνας τὸν λαόν σου καὶ ἐδόξασας 
                            καὶ οὐχ ὑπερεῖδες ἐν παντὶ καιρῷ καὶ τόπῳ παριστάμενος.
                        </p>
                    </div>
                </div>
            </div>
        </body>
    </text>
</TEI>
