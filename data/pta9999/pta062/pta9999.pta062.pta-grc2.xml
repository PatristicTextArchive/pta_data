<?xml version="1.0" encoding="UTF-8"?>
<?xml-model href="https://raw.githubusercontent.com/PatristicTextArchive/Schema/master/tei-pta.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Bel et Draco (translatio Graeca)</title>
                <author>Septuaginta</author>
                <respStmt>
                    <persName xml:id="AvS">
                        Annette von Stockhausen
                    </persName>
                    <resp>
                        Conversion to CTS-compliant PTA TEI
                    </resp>
                </respStmt>
            </titleStmt>
            <publicationStmt>
                <authority>
                    Berlin-Brandenburgische Akademie der Wissenschaften
                </authority>
                <distributor>
                    Patristic Text Archive
                </distributor>
                <availability>
                    <licence target="https://creativecommons.org/licenses/by-sa/4.0/">
                        Available under a Creative Commons Attribution ShareAlike 4.0 International License
                    </licence>
                </availability>
                <date>
                    2021
                </date>
                <idno type="PTA">
                    pta9999.pta062
                </idno>
                <idno type="TLG">tlg0527.tlg058</idno>
            </publicationStmt>
            <sourceDesc>
                <biblStruct type="book" xml:id="Rahlfs">
                    <monogr>
                        <title level="m">Septuaginta : id est, Vetus Testamentum graece iuxta LXX interpretes</title>
                        <title type="short">Septuaginta</title>
                        <editor>
                            <forename>Alfred</forename>
                            <surname>Rahlfs</surname>
                        </editor>
                        <imprint>
                            <pubPlace>Stuttgart</pubPlace>
                            <publisher>Württembergische Bibelanstalt</publisher>
                            <date>1935</date>
                        </imprint>
                        <biblScope unit="volume">II</biblScope>
                        <biblScope unit="page" from="936" to="941">936–941</biblScope>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl n="CTS">
                <cRefPattern n="verse" matchPattern="(.+)" replacementPattern="#xpath(/tei:TEI/tei:text/tei:body/tei:div[@type='edition']/tei:div[@n='$1'])"/>
            </refsDecl>
        </encodingDesc>
<revisionDesc status="critical-edition-no-app">
    <change when="2021-05-16" who="#AvS">Converted to PTA/CapiTainS</change>
</revisionDesc>
    </teiHeader>
    <text>
        <body>
            <div type="edition" xml:lang="grc" n="urn:cts:pta:pta9999.pta062.pta-grc2">
                <head><title>ΒΗΛ ΚΑΙ ΔΡΑΚΩΝ</title></head> 
                <div type="textpart" subtype="verse" n="1">
                    <p>Ἐκ προφητείας Αμβακουμ υἱοῦ Ἰησοῦ ἐκ τῆς φυλῆς Λευι.</p>
                </div>
                <div type="textpart" subtype="verse" n="2">
                    <p>Ἄνθρωπός τις ἦν ἱερεύς, ᾧ ὄνομα Δανιηλ υἱὸς Αβαλ, συμβιωτὴς
                        τοῦ βασιλέως Βαβυλῶνος.
                    </p>
                </div>
                <div type="textpart" subtype="verse" n="3">
                    <p>καὶ ἦν εἴδωλον, Βηλ, ὃ ἐσέβοντο 
                        οἱ Βαβυλώνιοι· ἀνηλίσκετο δὲ αὐτῷ καθ’ ἑκάστην ἡμέραν σεμιδάλεως
                         ἀρτάβαι δέκα δύο καὶ πρόβατα τέσσαρα καὶ ἐλαίου μετρηταὶ 
                        ἕξ.
                    </p>
                </div>
                <div type="textpart" subtype="verse" n="4">
                    <p>καὶ ὁ βασιλεὺς ἐσέβετο αὐτόν, καὶ ἐπορεύετο ὁ βασιλεὺς καθ’ 
                        ἑκάστην ἡμέραν καὶ προσεκύνει αὐτῷ· Δανιηλ δὲ προσηύχετο 
                        πρὸς κύριον.
                    </p>
                </div>
                <div type="textpart" subtype="verse" n="5">
                    <p>καὶ εἶπεν ὁ βασιλεὺς τῷ Δανιηλ Διὰ τί οὐ προσκυνεῖς
                         τῷ Βηλ; καὶ εἶπε Δανιηλ πρὸς τὸν βασιλέα Οὐδένα σέβομαι
                         ἐγὼ εἰ μὴ κύριον τὸν θεὸν τὸν κτίσαντα τὸν οὐρανὸν καὶ τὴν 
                        γῆν καὶ ἔχοντα πάσης σαρκὸς κυρ&lt;ι&gt;είαν.
                    </p>
                </div>
                <div type="textpart" subtype="verse" n="6">
                    <p>εἶπεν δὲ ὁ βασιλεὺς 
                        αὐτῷ Οὗτος οὖν οὐκ ἔστι θεός; οὐχ ὁρᾷς ὅσα εἰς αὐτὸν δαπανᾶται
                         καθ’ ἑκάστην ἡμέραν;
                    </p>
                </div>
                <div type="textpart" subtype="verse" n="7">
                    <p>καὶ εἶπεν αὐτῷ Δανιηλ Μηδαμῶς· 
                        μηδείς σε παραλογιζέσθω· οὗτος γὰρ ἔσωθεν μὲν πήλινός ἐστιν, 
                        ἔξωθεν δὲ χαλκοῦς· ὀμνύω δέ σοι κύριον τὸν θεὸν τῶν θεῶν, 
                        ὅτι οὐθὲν βέβρωκε πώποτε οὗτος.
                    </p>
                </div>
                <div type="textpart" subtype="verse" n="8">
                    <p>καὶ θυμωθεὶς ὁ βασιλεὺς ἐκάλεσε
                         τοὺς προεστηκότας τοῦ ἱεροῦ καὶ εἶπεν αὐτοῖς Παραδείξατε 
                        τὸν ἐσθίοντα τὰ παρασκευαζόμενα τῷ Βηλ· εἰ δὲ μή γε, ἀποθανεῖσθε
                         ἢ Δανιηλ ὁ φάσκων μὴ ἐσθίεσθαι αὐτὰ ὑπ’ αὐτοῦ. οἱ δὲ 
                        εἶπαν Αὐτὸς ὁ Βηλ ἐστὶν ὁ κατεσθίων αὐτά.
                    </p>
                </div>
                <div type="textpart" subtype="verse" n="9">
                    <p>εἶπε δὲ Δανιηλ πρὸς
                        τὸν βασιλέα Γινέσθω οὕτως· ἐὰν μὴ παραδείξω ὅτι οὐκ ἔστιν ὁ 
                        Βηλ ὁ κατεσθίων ταῦτα, ἀποθανοῦμαι καὶ πάντες οἱ παρ’ ἐμοῦ. 
                        ἦσαν δὲ τῷ Βηλ ἱερεῖς ἑβδομήκοντα χωρὶς γυναικῶν καὶ τέκνων.
                    </p>
                </div>
                <div type="textpart" subtype="verse" n="10">
                    <p>ἤγαγον δέ τὸν βασιλέα εἰς τὸ εἰδώλιον.
                    </p>
                </div>
                <div type="textpart" subtype="verse" n="11">
                    <p>καὶ παρετέθη τὰ βρώματα
                         ἐνώπιον τοῦ βασιλέως καὶ τοῦ Δανιηλ, καὶ οἶνος κερασθεὶς εἰσηνέχθη
                         καὶ παρετέθη τῷ Βηλ. καὶ εἶπεν Δανιηλ Σὺ αὐτὸς ὁρᾷς 
                        ὅτι κεῖται ταῦτα, βασιλεῦ· σὺ οὖν ἐπισφράγισαι τὰς κλεῖδας τοῦ 
                        ναοῦ, ἐπὰν κλεισθῇ.
                    </p>
                </div>
                <div type="textpart" subtype="verse" n="13">
                    <p>ἤρεσε δὲ ὁ λόγος τῷ βασιλεῖ.
                    </p>
                </div>
                <div type="textpart" subtype="verse" n="14">
                    <p>ὁ δὲ Δανιηλ 
                        ἐκέλευσε τοὺς παρ’ αὐτοῦ ἐκβαλόντας πάντας ἐκ τοῦ ναοῦ κατασῆσαι
                         ὅλον τὸν ναὸν σποδῷ οὐθενὸς τῶν ἐκτὸς αὐτοῦ εἰδότος. 
                        καὶ τότε τὸν ναὸν ἐκέλευσε σφραγίσαι τῷ τοῦ βασιλέως δακτυλίῳ 
                        καὶ τοῖς δακτυλίοις τινῶν ἐνδόξων ἱερέων· καὶ ἐγένετο οὕτως.
                    </p>
                </div>
                <div type="textpart" subtype="verse" n="15ad17">
                    <p>καὶ ἐγένετο τῇ ἐπαύριον παρεγένοντο ἐπὶ τὸν τόπον· οἱ δὲ 
                        ἱερεῖς τοῦ Βηλ διὰ ψευδοθυρίδων εἰσελθόντες κατεφάγοσαν πάντα 
                        τὰ παρακείμενα τῷ Βηλ καὶ ἐξέπιον τὸν οἶνον. καὶ εἶπεν Δανιηλ 
                        Ἐπίδετε τὰς σφραγῖδας ὑμῶν εἰ μένουσιν, ἄνδρες ἱερεῖς· καὶ σὺ
                        δέ, βασιλεῦ, σκέψαι μή τί σοι ἀσύμφωνον γεγένηται. καὶ εὗρον, 
                        ὡς ἦν ἡ σφραγίς, καὶ ἀπέβαλον τὴν σφραγῖδα.
                    </p>
                </div>
                <div type="textpart" subtype="verse" n="18">
                    <p>καὶ ἀνοίξαντες 
                        τὰς θύρας εἴδοσαν δεδαπανημένα πάντα τὰ παρατεθέντα καὶ τὰς 
                        τραπέζας κενάς· καὶ ἐχάρη ὁ βασιλεὺς καὶ εἶπεν πρὸς τὸν Δανιηλ 
                        Μέγας ἐστὶν ὁ Βηλ, καὶ οὐκ ἔστι παρ’ αὐτῷ δόλος.
                    </p>
                </div>
                <div type="textpart" subtype="verse" n="19">
                    <p>καὶ ἐγέλασε 
                        Δανιηλ σφόδρα καὶ εἶπεν τῷ βασιλεῖ Δεῦρο ἰδὲ τὸν δόλον τῶν 
                        ἱερέων. καὶ εἶπεν Δανιηλ Βασιλεῦ, ταῦτα τὰ ἴχνη τίνος ἐστί;
                    </p>
                </div>
                <div type="textpart" subtype="verse" n="20">
                    <p>καὶ 
                        εἶπεν ὁ βασιλεύς Ἀνδρῶν καὶ γυναικῶν καὶ παιδίων.
                    </p>
                </div>
                <div type="textpart" subtype="verse" n="21">
                    <p>καὶ ἐπῆλθεν 
                        ἐπὶ τὸν οἶκον, ἐν ᾧ ἦσαν οἱ ἱερεῖς καταγινόμενοι, καὶ εὗρε τὰ 
                        βρώματα τοῦ Βηλ καὶ τὸν οἶνον· καὶ ἐπέδειξε Δανιηλ τῷ βασιλεῖ 
                        τὰ ψευδοθύρια, δι’ ὧν εἰσπορευόμενοι οἱ ἱερεῖς ἐδαπάνων τὰ παρατιθέμενα
                         τῷ Βηλ.
                    </p>
                </div>
                <div type="textpart" subtype="verse" n="22">
                    <p>καὶ ἐξήγαγεν αὐτοὺς ὁ βασιλεὺς ἐκ τοῦ Βηλίου 
                        καὶ παρέδωκεν αὐτοὺς τῷ Δανιηλ· καὶ τὴν δαπάνην τὴν εἰς αὐτὸν 
                        ἔδωκε τῷ Δανιηλ, τὸν δὲ Βηλ κατέστρεψε.
                    </p>
                </div>
                <div type="textpart" subtype="verse" n="23">
                    <p>Καὶ ἦν δράκων ἐν τῷ αὐτῷ τόπῳ, καὶ ἐσέβοντο αὐτὸν οἱ Βαβυλώνιοι.
                    </p>
                </div>
                <div type="textpart" subtype="verse" n="24">
                    <p>καὶ εἶπεν ὁ βασιλεὺς τῷ Δανιηλ Μὴ καὶ τοῦτον ἐρεῖς 
                        ὅτι χαλκοῦς ἐστιν; ἰδοὺ ζῇ καὶ ἐσθίει καὶ πίνει· προσκύνησον 
                        αὐτῷ.
                    </p>
                </div>
                <div type="textpart" subtype="verse" n="25">
                    <p>καὶ εἶπεν Δανιηλ Βασιλεῦ, δός μοι τὴν ἐξουσίαν, καὶ ἀνελῶ
                        τὸν δράκοντα ἄνευ σιδήρου καὶ ῥάβδου.
                    </p>
                </div>
                <div type="textpart" subtype="verse" n="26">
                    <p>καὶ συνεχώρησεν 
                        αὐτῷ ὁ βασιλεὺς καὶ εἶπεν αὐτῷ Δέδοταί σοι.
                    </p>
                </div>
                <div type="textpart" subtype="verse" n="27">
                    <p>καὶ λαβὼν ὁ Δανιηλ
                         πίσσης μνᾶς τριάκοντα καὶ στέαρ καὶ τρίχας ἥψησεν ἐπὶ τὸ 
                        αὐτὸ καὶ ἐποίησε μάζαν καὶ ἐνέβαλεν εἰς τὸ στόμα τοῦ δράκοντος, 
                        καὶ φαγὼν διερράγη. καὶ ἔδειξεν αὐτὸν τῷ βασιλεῖ λέγων Οὐ ταῦτα 
                        σέβεσθε, βασιλεῦ;
                    </p>
                </div>
                <div type="textpart" subtype="verse" n="28">
                    <p>καὶ συνήχθησαν οἱ ἀπὸ τῆς χώρας πάντες 
                        ἐπὶ τὸν Δανιηλ καὶ εἶπαν Ιουδαῖος γέγονεν ὁ βασιλεύς· τὸν Βηλ 
                        κατέστρεψε καὶ τὸν δράκοντα ἀπέκτεινε.
                    </p>
                </div>
                <div type="textpart" subtype="verse" n="30">
                    <p>καὶ ἰδὼν ὁ βασιλεὺς ὅτι 
                        ἐπισυνήχθη ὁ ὄχλος τῆς χώρας ἐπ’ αὐτόν, ἐκάλεσε τοὺς συμβιωτὰς 
                        αὐτοῦ καὶ εἶπεν Δίδωμι τὸν Δανιηλ εἰς ἀπώλειαν.
                    </p>
                </div>
                <div type="textpart" subtype="verse" n="31ad32">
                    <p>ἦν δὲ λάκκος
                         ἐν ᾧ ἐτρέφοντο λέοντες ἑπτά, οἷς παρεδίδοντο οἱ ἐπίβουλοι 
                        τοῦ βασιλέως, καὶ ἐχορηγεῖτο αὐτοῖς καθ’ ἑκάστην ἡμέραν τῶν ἐπιθανατίων
                         σώματα δύο. καὶ ἐνεβάλοσαν τὸν Δανιηλ οἱ ὄχλοι εἰς 
                        ἐκεῖνον τὸν λάκκον, ἵνα καταβρωθῇ καὶ μηδὲ ταφῆς τύχῃ. καὶ ἦν 
                        ἐν τῷ λάκκῳ Δανιηλ ἡμέρας ἕξ.
                    </p>
                </div>
                <div type="textpart" subtype="verse" n="33">
                    <p>καὶ ἐγένετο τῇ ἡμέρᾳ τῇ ἕκτῃ 
                        καὶ ἦν Αμβακουμ ἔχων ἄρτους ἐντεθρυμμένους ἐν σκάφῃ ἐν ἑψήματι
                         καὶ στάμνον οἴνου κεκερασμένου καὶ ἐπορεύετο εἰς τὸ πεδίον 
                        πρὸς τοὺς θεριστάς.
                    </p>
                </div>
                <div type="textpart" subtype="verse" n="34">
                    <p>καὶ ἐλάλησεν ἄγγελος κυρίου πρὸς Αμβακουμ
                        λέγων Τάδε λέγει σοι κύριος ὁ θεός Τὸ ἄριστον, ὃ ἔχεις, ἀπένεγκε 
                        Δανιηλ εἰς τὸν λάκκον τῶν λεόντων ἐν Βαβυλῶνι.
                    </p>
                </div>
                <div type="textpart" subtype="verse" n="35">
                    <p>καὶ εἶπεν Αμβακουμ
                         Κύριε ὁ θεός, οὐχ ἑώρακα τὴν Βαβυλῶνα καὶ τὸν λάκκον 
                        οὐ γινώσκω ποῦ ἐστι.
                    </p>
                </div>
                <div type="textpart" subtype="verse" n="36">
                    <p>καὶ ἐπιλαβόμενος αὐτοῦ ὁ ἄγγελος κυρίου 
                        τοῦ Αμβακουμ τῆς κόμης αὐτοῦ τῆς κεφαλῆς ἔθηκεν αὐτὸν ἐπάνω 
                        τοῦ λάκκου τοῦ ἐν Βαβυλῶνι.
                    </p>
                </div>
                <div type="textpart" subtype="verse" n="37">
                    <p>καὶ εἶπεν Αμβακουμ πρὸς Δανιηλ 
                        Ἀναστὰς φάγε τὸ ἄριστον, ὃ ἀπέστειλέ σοι κύριος ὁ θεός.
                    </p>
                </div>
                <div type="textpart" subtype="verse" n="38">
                    <p>καὶ 
                        εἶπε Δανιηλ Ἐμνήσθη γάρ μου κύριος ὁ θεὸς ὁ μὴ ἐγκαταλείπων 
                        τοὺς ἀγαπῶντας αὐτόν.
                    </p>
                </div>
                <div type="textpart" subtype="verse" n="39">
                    <p>καὶ ἔφαγε Δανιηλ· ὁ δὲ ἄγγελος κυρίου 
                        κατέστησε τὸν Αμβακουμ ὅθεν αὐτὸν ἔλαβε τῇ αὐτῇ ἡμέρᾳ. ὁ δὲ 
                        κύριος ὁ θεὸς ἐμνήσθη τοῦ Δανιηλ.
                    </p>
                </div>
                <div type="textpart" subtype="verse" n="40">
                    <p>ἐξῆλθε δὲ ὁ βασιλεὺς μετὰ 
                        ταῦτα πενθῶν τὸν Δανιηλ καὶ ἐγκύψας εἰς τὸν λάκκον ὁρᾷ αὐτὸν 
                        καθήμενον.
                    </p>
                </div>
                <div type="textpart" subtype="verse" n="41">
                    <p>καὶ ἀναβοήσας εἶπεν ὁ βασιλεύς Μέγας ἐστὶ κύριος 
                        ὁ θεός, καὶ οὐκ ἔστι πλὴν αὐτοῦ ἄλλος.
                    </p>
                </div>
                <div type="textpart" subtype="verse" n="42">
                    <p>καὶ ἐξήγαγεν ὁ βασιλεὺς 
                        τὸν Δανιηλ ἐκ τοῦ λάκκου· καὶ τοὺς αἰτίους τῆς ἀπωλείας αὐτοῦ 
                        ἐνέβαλεν εἰς τὸν λάκκον ἐνώπιον τοῦ Δανιηλ, καὶ κατεβρώθησαν.
                    </p>
                </div>
            </div>
        </body>
    </text>
</TEI>
