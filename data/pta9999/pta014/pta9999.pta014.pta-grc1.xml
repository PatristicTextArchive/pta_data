<?xml version="1.0" encoding="UTF-8"?>
<?xml-model href="https://raw.githubusercontent.com/PatristicTextArchive/Schema/master/tei-pta.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Paralipomenon II</title>
                <author>Septuaginta</author>
                <respStmt>
                    <persName xml:id="AvS">
                        Annette von Stockhausen
                    </persName>
                    <resp>
                        Conversion to CTS-compliant PTA TEI
                    </resp>
                </respStmt>
            </titleStmt>
            <publicationStmt>
                <authority>
                    Berlin-Brandenburgische Akademie der Wissenschaften
                </authority>
                <distributor>
                    Patristic Text Archive
                </distributor>
                <availability>
                    <licence target="https://creativecommons.org/licenses/by-sa/4.0/">
                        Available under a Creative Commons Attribution ShareAlike 4.0 International License
                    </licence>
                </availability>
                <date>
                    2021
                </date>
                <idno type="PTA">
                    pta9999.pta014
                </idno>
                <idno type="TLG">tlg0527.tlg016</idno>
            </publicationStmt>
            <sourceDesc>
                <biblStruct type="book" xml:id="Rahlfs">
                    <monogr>
                        <title level="m">Septuaginta : id est, Vetus Testamentum graece iuxta LXX interpretes</title>
                        <title type="short">Septuaginta</title>
                        <editor>
                            <forename>Alfred</forename>
                            <surname>Rahlfs</surname>
                        </editor>
                        <imprint>
                            <pubPlace>Stuttgart</pubPlace>
                            <publisher>Württembergische Bibelanstalt</publisher>
                            <date>1935</date>
                        </imprint>
                        <biblScope unit="volume">I</biblScope>
                        <biblScope unit="page" from="811" to="873">811–873</biblScope>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl n="CTS">
                <cRefPattern n="verse" matchPattern="(.+).(.+)" replacementPattern="#xpath(/tei:TEI/tei:text/tei:body/tei:div[@type='edition']/tei:div[@n='$1']/tei:div[@n='$2'])"/>
                <cRefPattern n="chapter" matchPattern="(.+)" replacementPattern="#xpath(/tei:TEI/tei:text/tei:body/tei:div[@type='edition']/tei:div[@n='$1'])"/>
            </refsDecl>
        </encodingDesc>
<revisionDesc status="critical-edition-no-app">
    <change when="2021-05-16" who="#AvS">Converted to PTA/CapiTainS</change>
</revisionDesc>
    </teiHeader>
    <text>
        <body>
            <div type="edition" xml:lang="grc" n="urn:cts:pta:pta9999.pta014.pta-grc1">
                <head><title>ΠΑΡΑΛΕΙΠΟΜΕΝΩΝ Βʹ</title></head>
                <div type="textpart" subtype="chapter" n="1">
                    <div type="textpart" subtype="verse" n="1">
                        <p>Καὶ ἐνίσχυσεν Σαλωμων υἱὸς Δαυιδ ἐπὶ τὴν βασιλείαν αὐτοῦ, 
                            καὶ κύριος ὁ θεὸς αὐτοῦ μετ’ αὐτοῦ καὶ ἐμεγάλυνεν αὐτὸν εἰς 
                            ὕψος.
                        </p>
                    </div>
                    <div type="textpart" subtype="verse" n="2">
                        <p>καὶ εἶπεν Σαλωμων πρὸς πάντα Ισραηλ, τοῖς χιλιάρχοις καὶ 
                            τοῖς ἑκατοντάρχοις καὶ τοῖς κριταῖς καὶ πᾶσιν τοῖς ἄρχουσιν ἐναντίον
                             Ισραηλ, τοῖς ἄρχουσι τῶν πατριῶν,
                        </p>
                    </div>
                    <div type="textpart" subtype="verse" n="3">
                        <p>καὶ ἐπορεύθη Σαλωμων 
                            καὶ πᾶσα ἡ ἐκκλησία μετ’ αὐτοῦ εἰς τὴν ὑψηλὴν τὴν ἐν Γαβαων,
                            οὗ ἐκεῖ ἦν ἡ σκηνὴ τοῦ μαρτυρίου τοῦ θεοῦ, ἣν ἐποίησεν Μωυσῆς
                             παῖς κυρίου ἐν τῇ ἐρήμῳ·
                        </p>
                    </div>
                    <div type="textpart" subtype="verse" n="4">
                        <p>ἀλλὰ κιβωτὸν τοῦ θεοῦ ἀνήνεγκεν
                             Δαυιδ ἐκ πόλεως Καριαθιαριμ, ὅτι ἡτοίμασεν αὐτῇ σκηνὴν εἰς 
                            Ιερουσαλημ,
                        </p>
                    </div>
                    <div type="textpart" subtype="verse" n="5">
                        <p>καὶ τὸ θυσιαστήριον τὸ χαλκοῦν, ὃ ἐποίησεν Βεσελεηλ
                             υἱὸς Ουριου υἱοῦ Ωρ, ἐκεῖ ἦν ἔναντι τῆς σκηνῆς κυρίου, καὶ 
                            ἐξεζήτησεν αὐτὸ Σαλωμων καὶ ἡ ἐκκλησία,
                        </p>
                    </div>
                    <div type="textpart" subtype="verse" n="6">
                        <p>καὶ ἀνήνεγκεν ἐκεῖ 
                            Σαλωμων ἐπὶ τὸ θυσιαστήριον τὸ χαλκοῦν ἐνώπιον κυρίου τὸ ἐν 
                            τῇ σκηνῇ καὶ ἀνήνεγκεν ἐπ’ αὐτὸ ὁλοκαύτωσιν χιλίαν. —
                        </p>
                    </div>
                    <div type="textpart" subtype="verse" n="7">
                        <p>ἐν τῇ 
                            νυκτὶ ἐκείνῃ ὤφθη ὁ θεὸς τῷ Σαλωμων καὶ εἶπεν αὐτῷ Αἴτησαι 
                            τί σοι δῶ.
                        </p>
                    </div>
                    <div type="textpart" subtype="verse" n="8">
                        <p>καὶ εἶπεν Σαλωμων πρὸς τὸν θεόν Σὺ ἐποίησας μετὰ 
                            Δαυιδ τοῦ πατρός μου ἔλεος μέγα καὶ ἐβασίλευσάς με ἀντ’ αὐτοῦ·
                        </p>
                    </div>
                    <div type="textpart" subtype="verse" n="9">
                        <p>καὶ νῦν, κύριε ὁ θεός, πιστωθήτω τὸ ὄνομά σου ἐπὶ Δαυιδ πατέρα
                             μου, ὅτι σὺ ἐβασίλευσάς με ἐπὶ λαὸν πολὺν ὡς ὁ χοῦς τῆς 
                            γῆς·
                        </p>
                    </div>
                    <div type="textpart" subtype="verse" n="10">
                        <p>νῦν σοφίαν καὶ σύνεσιν δός μοι, καὶ ἐξελεύσομαι ἐνώπιον 
                            τοῦ λαοῦ τούτου καὶ εἰσελεύσομαι· ὅτι τίς κρινεῖ τὸν λαόν σου 
                            τὸν μέγαν τοῦτον;
                        </p>
                    </div>
                    <div type="textpart" subtype="verse" n="11">
                        <p>καὶ εἶπεν ὁ θεὸς πρὸς Σαλωμων Ἀνθ’ ὧν 
                            ἐγένετο τοῦτο ἐν τῇ καρδίᾳ σου καὶ οὐκ ᾐτήσω πλοῦτον χρημάτων
                             οὐδὲ δόξαν οὐδὲ τὴν ψυχὴν τῶν ὑπεναντίων καὶ ἡμέρας πολλὰς
                             οὐκ ᾐτήσω καὶ ᾔτησας σεαυτῷ σοφίαν καὶ σύνεσιν, ὅπως 
                            κρίνῃς τὸν λαόν μου, ἐφ’ ὃν ἐβασίλευσά σε ἐπ’ αὐτόν,
                        </p>
                    </div>
                    <div type="textpart" subtype="verse" n="12">
                        <p>τὴν σοφίαν
                             καὶ τὴν σύνεσιν δίδωμί σοι καὶ πλοῦτον καὶ χρήματα καὶ 
                            δόξαν δώσω σοι, ὡς οὐκ ἐγενήθη ὅμοιός σοι ἐν τοῖς βασιλεῦσι 
                            τοῖς ἔμπροσθέ σου καὶ μετὰ σὲ οὐκ ἔσται οὕτως.
                        </p>
                    </div>
                    <div type="textpart" subtype="verse" n="13">
                        <p>καὶ ἦλθεν 
                            Σαλωμων ἐκ βαμα τῆς ἐν Γαβαων εἰς Ιερουσαλημ ἀπὸ προσώπου 
                            σκηνῆς μαρτυρίου καὶ ἐβασίλευσεν ἐπὶ Ισραηλ.
                        </p>
                    </div>
                    <div type="textpart" subtype="verse" n="14">
                        <p>Καὶ συνήγαγεν Σαλωμων ἅρματα καὶ ἱππεῖς, καὶ ἐγένοντο αὐτῷ 
                            χίλια καὶ τετρακόσια ἅρματα καὶ δώδεκα χιλιάδες ἱππέων· καὶ κατέλιπεν
                             αὐτὰ ἐν πόλεσιν τῶν ἁρμάτων, καὶ ὁ λαὸς μετὰ τοῦ βασιλέως
                             ἐν Ιερουσαλημ.
                        </p>
                    </div>
                    <div type="textpart" subtype="verse" n="15">
                        <p>καὶ ἔθηκεν ὁ βασιλεὺς τὸ χρυσίον καὶ τὸ 
                            ἀργύριον ἐν Ιερουσαλημ ὡς λίθους καὶ τὰς κέδρους ἐν τῇ Ιουδαίᾳ 
                            ὡς συκαμίνους τὰς ἐν τῇ πεδινῇ εἰς πλῆθος.
                        </p>
                    </div>
                    <div type="textpart" subtype="verse" n="16">
                        <p>καὶ ἡ ἔξοδος τῶν 
                            ἵππων τῶν Σαλωμων ἐξ Αἰγύπτου, καὶ ἡ τιμὴ τῶν ἐμπόρων τοῦ 
                            βασιλέως· ἐμπορεύεσθαι ἡγόραζον
                        </p>
                    </div>
                    <div type="textpart" subtype="verse" n="17">
                        <p>καὶ ἀνέβαινον καὶ ἐξῆγον ἐξ 
                            Αἰγύπτου ἅρμα ἓν ἑξακοσίων ἀργυρίου καὶ ἵππον ἑκατὸν καὶ πεντήκοντα·
                             καὶ οὕτως πᾶσιν τοῖς βασιλεῦσιν τῶν Χετταίων καὶ βασιλεῦσιν
                             Συρίας ἐν χερσὶν αὐτῶν ἔφερον.
                        </p>
                    </div>
                    <div type="textpart" subtype="verse" n="18">
                        <p>Καὶ εἶπεν Σαλωμων τοῦ οἰκοδομῆσαι οἶκον τῷ ὀνόματι κυρίου 
                            καὶ οἶκον τῇ βασιλείᾳ αὐτοῦ.
                        </p>
                    </div>
                </div>
                <div type="textpart" subtype="chapter" n="2">
                    <div type="textpart" subtype="verse" n="1">
                        <p>καὶ συνήγαγεν Σαλωμων ἑβδομήκοντα
                             χιλιάδας ἀνδρῶν καὶ ὀγδοήκοντα χιλιάδας λατόμων ἐν τῷ ὄρει, 
                            καὶ οἱ ἐπιστάται ἐπ’ αὐτῶν τρισχίλιοι ἑξακόσιοι. —
                        </p>
                    </div>
                    <div type="textpart" subtype="verse" n="2">
                        <p>καὶ ἀπέστειλεν
                             Σαλωμων πρὸς Χιραμ βασιλέα Τύρου λέγων Ὡς ἐποίησας 
                            μετὰ τοῦ πατρός μου Δαυιδ καὶ ἀπέστειλας αὐτῷ κέδρους τοῦ 
                            οἰκοδομῆσαι ἑαυτῷ οἶκον κατοικῆσαι ἐν αὐτῷ,
                        </p>
                    </div>
                    <div type="textpart" subtype="verse" n="3">
                        <p>καὶ ἰδοὺ ἐγὼ ὁ 
                            υἱὸς αὐτοῦ οἰκοδομῶ οἶκον τῷ ὀνόματι κυρίου θεοῦ μου ἁγιάσαι 
                            αὐτὸν αὐτῷ τοῦ θυμιᾶν ἀπέναντι αὐτοῦ θυμίαμα καὶ πρόθεσιν διὰ 
                            παντὸς καὶ τοῦ ἀναφέρειν ὁλοκαυτώματα διὰ παντὸς τὸ πρωὶ καὶ 
                            τὸ δείλης καὶ ἐν τοῖς σαββάτοις καὶ ἐν ταῖς νουμηνίαις καὶ ἐν 
                            ταῖς ἑορταῖς τοῦ κυρίου θεοῦ ἡμῶν, εἰς τὸν αἰῶνα τοῦτο ἐπὶ τὸν 
                            Ισραηλ.
                        </p>
                    </div>
                    <div type="textpart" subtype="verse" n="4">
                        <p>καὶ ὁ οἶκος, ὃν ἐγὼ οἰκοδομῶ, μέγας, ὅτι μέγας ὁ θεὸς 
                            ἡμῶν παρὰ πάντας τοὺς θεούς.
                        </p>
                    </div>
                    <div type="textpart" subtype="verse" n="5">
                        <p>καὶ τίς ἰσχύσει οἰκοδομῆσαι αὐτῷ 
                            οἶκον; ὅτι ὁ οὐρανὸς καὶ ὁ οὐρανὸς τοῦ οὐρανοῦ οὐ φέρουσιν 
                            αὐτοῦ τὴν δόξαν. καὶ τίς ἐγὼ οἰκοδομῶν αὐτῷ οἶκον; ὅτι ἀλλ’ ἢ 
                            τοῦ θυμιᾶν κατέναντι αὐτοῦ.
                        </p>
                    </div>
                    <div type="textpart" subtype="verse" n="6">
                        <p>καὶ νῦν ἀπόστειλόν μοι ἄνδρα σοφὸν
                             καὶ εἰδότα τοῦ ποιῆσαι ἐν τῷ χρυσίῳ καὶ ἐν τῷ ἀργυρίῳ καὶ 
                            ἐν τῷ χαλκῷ καὶ ἐν τῷ σιδήρῳ καὶ ἐν τῇ πορφύρᾳ καὶ ἐν τῷ 
                            κοκκίνῳ καὶ ἐν τῇ ὑακίνθῳ καὶ ἐπιστάμενον γλύψαι γλυφὴν μετὰ 
                            τῶν σοφῶν τῶν μετ’ ἐμοῦ ἐν Ιουδα καὶ ἐν Ιερουσαλημ, ὧν ἡτοίμασεν
                             Δαυιδ ὁ πατήρ μου.
                        </p>
                    </div>
                    <div type="textpart" subtype="verse" n="7">
                        <p>καὶ ἀπόστειλόν μοι ξύλα κέδρινα καὶ 
                            ἀρκεύθινα καὶ πεύκινα ἐκ τοῦ Λιβάνου, ὅτι ἐγὼ οἶδα ὡς οἱ δοῦλοί
                             σου οἴδασιν κόπτειν ξύλα ἐκ τοῦ Λιβάνου· καὶ ἰδοὺ οἱ παῖδές 
                            σου μετὰ τῶν παίδων μου
                        </p>
                    </div>
                    <div type="textpart" subtype="verse" n="8">
                        <p>πορεύσονται ἑτοιμάσαι μοι ξύλα εἰς 
                            πλῆθος, ὅτι ὁ οἶκος, ὃν ἐγὼ οἰκοδομῶ, μέγας καὶ ἔνδοξος.
                        </p>
                    </div>
                    <div type="textpart" subtype="verse" n="9">
                        <p>καὶ 
                            ἰδοὺ τοῖς ἐργαζομένοις τοῖς κόπτουσιν ξύλα εἰς βρώματα δέδωκα 
                            σῖτον εἰς δόματα τοῖς παισίν σου κόρων εἴκοσι χιλιάδας καὶ κριθῶν
                             κόρων εἴκοσι χιλιάδας καὶ οἴνου μέτρων εἴκοσι χιλιάδας καὶ 
                            ἐλαίου μέτρων εἴκοσι χιλιάδας. —
                        </p>
                    </div>
                    <div type="textpart" subtype="verse" n="10">
                        <p>καὶ εἶπεν Χιραμ βασιλεὺς 
                            Τύρου ἐν γραφῇ καὶ ἀπέστειλεν πρὸς Σαλωμων Ἐν τῷ ἀγαπῆσαι 
                            κύριον τὸν λαὸν αὐτοῦ ἔδωκέν σε ἐπ’ αὐτοὺς εἰς βασιλέα.
                        </p>
                    </div>
                    <div type="textpart" subtype="verse" n="11">
                        <p>καὶ 
                            εἶπεν Χιραμ Εὐλογητὸς κύριος ὁ θεὸς Ισραηλ, ὃς ἐποίησεν τὸν 
                            οὐρανὸν καὶ τὴν γῆν, ὃς ἔδωκεν τῷ Δαυιδ τῷ βασιλεῖ υἱὸν σοφὸν
                             καὶ ἐπιστάμενον σύνεσιν καὶ ἐπιστήμην, ὃς οἰκοδομήσει οἶκον 
                            τῷ κυρίῳ καὶ οἶκον τῇ βασιλείᾳ αὐτοῦ.
                        </p>
                    </div>
                    <div type="textpart" subtype="verse" n="12">
                        <p>καὶ νῦν ἀπέσταλκά σοι
                            ἄνδρα σοφὸν καὶ εἰδότα σύνεσιν τὸν Χιραμ τὸν πατέρα μου
                        </p>
                    </div>
                    <div type="textpart" subtype="verse" n="13">
                        <p>(ἡ 
                            μήτηρ αὐτοῦ ἀπὸ θυγατέρων Δαν, καὶ ὁ πατὴρ αὐτοῦ ἀνὴρ Τύριος)
                             εἰδότα ποιῆσαι ἐν χρυσίῳ καὶ ἐν ἀργυρίῳ καὶ ἐν χαλκῷ καὶ 
                            ἐν σιδήρῳ, ἐν λίθοις καὶ ξύλοις καὶ ὑφαίνειν ἐν τῇ πορφύρᾳ καὶ 
                            ἐν τῇ ὑακίνθῳ καὶ ἐν τῇ βύσσῳ καὶ ἐν τῷ κοκκίνῳ καὶ γλύψαι 
                            γλυφὰς καὶ διανοεῖσθαι πᾶσαν διανόησιν, ὅσα ἂν δῷς αὐτῷ, μετὰ 
                            τῶν σοφῶν σου καὶ σοφῶν Δαυιδ κυρίου μου πατρός σου.
                        </p>
                    </div>
                    <div type="textpart" subtype="verse" n="14">
                        <p>καὶ 
                            νῦν τὸν σῖτον καὶ τὴν κριθὴν καὶ τὸ ἔλαιον καὶ τὸν οἶνον, ἃ εἶπεν 
                            ὁ κύριός μου, ἀποστειλάτω τοῖς παισὶν αὐτοῦ.
                        </p>
                    </div>
                    <div type="textpart" subtype="verse" n="15">
                        <p>καὶ ἡμεῖς κόψομεν 
                            ξύλα ἐκ τοῦ Λιβάνου κατὰ πᾶσαν τὴν χρείαν σου καὶ ἄξομεν αὐτὰ 
                            σχεδίαις ἐπὶ θάλασσαν Ιόππης, καὶ σὺ ἄξεις αὐτὰ εἰς Ιερουσαλημ. 
                            —
                        </p>
                    </div>
                    <div type="textpart" subtype="verse" n="16">
                        <p>καὶ συνήγαγεν Σαλωμων πάντας τοὺς ἄνδρας τοὺς προσηλύτους
                             ἐν γῇ Ισραηλ μετὰ τὸν ἀριθμόν, ὃν ἠρίθμησεν αὐτοὺς 
                            Δαυιδ ὁ πατὴρ αὐτοῦ, καὶ εὑρέθησαν ἑκατὸν πεντήκοντα χιλιάδες 
                            καὶ τρισχίλιοι ἑξακόσιοι.
                        </p>
                    </div>
                    <div type="textpart" subtype="verse" n="17">
                        <p>καὶ ἐποίησεν ἐξ αὐτῶν ἑβδομήκοντα 
                            χιλιάδας νωτοφόρων καὶ ὀγδοήκοντα χιλιάδας λατόμων καὶ τρισχιλίους
                             ἑξακοσίους ἐργοδιώκτας ἐπὶ τὸν λαόν.
                        </p>
                    </div>
                </div>
                <div type="textpart" subtype="chapter" n="3">
                    <div type="textpart" subtype="verse" n="1">
                        <p>Καὶ ἤρξατο Σαλωμων τοῦ οἰκοδομεῖν τὸν οἶκον κυρίου ἐν Ιερουσαλημ
                             ἐν ὄρει τοῦ Αμορια, οὗ ὤφθη κύριος τῷ Δαυιδ πατρὶ 
                            αὐτοῦ, ἐν τῷ τόπῳ, ᾧ ἡτοίμασεν Δαυιδ ἐν ἅλῳ Ορνα τοῦ Ιεβουσαίου.
                        </p>
                    </div>
                    <div type="textpart" subtype="verse" n="2">
                        <p>καὶ ἤρξατο οἰκοδομῆσαι ἐν τῷ μηνὶ τῷ δευτέρῳ ἐν τῷ 
                            ἔτει τῷ τετάρτῳ τῆς βασιλείας αὐτοῦ.
                        </p>
                    </div>
                    <div type="textpart" subtype="verse" n="3">
                        <p>καὶ ταῦτα ἤρξατο Σαλωμων 
                            τοῦ οἰκοδομῆσαι τὸν οἶκον τοῦ θεοῦ· μῆκος πήχεων ἡ διαμέτρησις
                             ἡ πρώτη πήχεων ἑξήκοντα καὶ εὖρος πήχεων εἴκοσι.
                        </p>
                    </div>
                    <div type="textpart" subtype="verse" n="4">
                        <p>καὶ αιλαμ
                             κατὰ πρόσωπον τοῦ οἴκου, μῆκος ἐπὶ πρόσωπον πλάτους τοῦ 
                            οἴκου πήχεων εἴκοσι καὶ ὕψος πήχεων ἑκατὸν εἴκοσι· καὶ κατεχρύσωσεν
                             αὐτὸν ἔσωθεν χρυσίῳ καθαρῷ.
                        </p>
                    </div>
                    <div type="textpart" subtype="verse" n="5">
                        <p>καὶ τὸν οἶκον τὸν μέγαν 
                            ἐξύλωσεν ξύλοις κεδρίνοις καὶ κατεχρύσωσεν χρυσίῳ καθαρῷ καὶ 
                            ἔγλυψεν ἐπ’ αὐτοῦ φοίνικας καὶ χαλαστά.
                        </p>
                    </div>
                    <div type="textpart" subtype="verse" n="6">
                        <p>καὶ ἐκόσμησεν τὸν οἶκον
                             λίθοις τιμίοις εἰς δόξαν καὶ χρυσίῳ χρυσίου τοῦ ἐκ Φαρουαιμ
                        </p>
                    </div>
                    <div type="textpart" subtype="verse" n="7">
                        <p>καὶ ἐχρύσωσεν τὸν οἶκον καὶ τοὺς τοίχους καὶ τοὺς πυλῶνας 
                            καὶ τὰ ὀροφώματα καὶ τὰ θυρώματα χρυσίῳ καὶ ἔγλυψεν χερουβιν 
                            ἐπὶ τῶν τοίχων. —
                        </p>
                    </div>
                    <div type="textpart" subtype="verse" n="8">
                        <p>καὶ ἐποίησεν τὸν οἶκον τοῦ ἁγίου τῶν ἁγίων, 
                            μῆκος αὐτοῦ ἐπὶ πρόσωπον πλάτους πήχεων εἴκοσι καὶ τὸ εὖρος 
                            πήχεων εἴκοσι, καὶ κατεχρύσωσεν αὐτὸν χρυσίῳ καθαρῷ εἰς χερουβιν
                             εἰς τάλαντα ἑξακόσια.
                        </p>
                    </div>
                    <div type="textpart" subtype="verse" n="9">
                        <p>καὶ ὁλκὴ τῶν ἥλων, ὁλκὴ τοῦ ἑνὸς
                            πεντήκοντα σίκλοι χρυσίου. καὶ τὸ ὑπερῷον ἐχρύσωσεν χρυσίῳ.
                        </p>
                    </div>
                    <div type="textpart" subtype="verse" n="10">
                        <p>καὶ ἐποίησεν ἐν τῷ οἴκῳ τῷ ἁγίῳ τῶν ἁγίων χερουβιν δύο ἔργον 
                            ἐκ ξύλων καὶ ἐχρύσωσεν αὐτὰ χρυσίῳ.
                        </p>
                    </div>
                    <div type="textpart" subtype="verse" n="11">
                        <p>καὶ αἱ πτέρυγες τῶν χερουβιν
                             τὸ μῆκος πήχεων εἴκοσι, καὶ ἡ πτέρυξ ἡ μία πήχεων πέντε 
                            ἁπτομένη τοῦ τοίχου τοῦ οἴκου, καὶ ἡ πτέρυξ ἡ ἑτέρα πήχεων 
                            πέντε ἁπτομένη τῆς πτέρυγος τοῦ χερουβ τοῦ ἑτέρου·
                        </p>
                    </div>
                    <div type="textpart" subtype="verse" n="12">
                        <p>καὶ ἡ 
                            πτέρυξ τοῦ χερουβ τοῦ ἑνὸς πήχεων πέντε ἁπτομένη τοῦ τοίχου 
                            τοῦ οἴκου, καὶ ἡ πτέρυξ ἡ ἑτέρα πήχεων πέντε ἁπτομένη τοῦ πτέρυγος
                             τοῦ χερουβ τοῦ ἑτέρου·
                        </p>
                    </div>
                    <div type="textpart" subtype="verse" n="13">
                        <p>καὶ αἱ πτέρυγες τῶν χερουβιν 
                            διαπεπετασμέναι πήχεων εἴκοσι· καὶ αὐτὰ ἑστηκότα ἐπὶ τοὺς πόδας
                             αὐτῶν, καὶ τὰ πρόσωπα αὐτῶν εἰς τὸν οἶκον.
                        </p>
                    </div>
                    <div type="textpart" subtype="verse" n="14">
                        <p>καὶ ἐποίησεν 
                            τὸ καταπέτασμα ἐξ ὑακίνθου καὶ πορφύρας καὶ κοκκίνου καὶ βύσσου
                             καὶ ὕφανεν ἐν αὐτῷ χερουβιν. —
                        </p>
                    </div>
                    <div type="textpart" subtype="verse" n="15">
                        <p>καὶ ἐποίησεν ἔμπροσθεν 
                            τοῦ οἴκου στύλους δύο, πήχεων τριάκοντα πέντε τὸ ὕψος καὶ τὰς 
                            κεφαλὰς αὐτῶν πήχεων πέντε.
                        </p>
                    </div>
                    <div type="textpart" subtype="verse" n="16">
                        <p>καὶ ἐποίησεν σερσερωθ ἐν τῷ 
                            δαβιρ καὶ ἔδωκεν ἐπὶ τῶν κεφαλῶν τῶν στύλων καὶ ἐποίησεν ῥοΐσκους
                             ἑκατὸν καὶ ἐπέθηκεν ἐπὶ τῶν χαλαστῶν.
                        </p>
                    </div>
                    <div type="textpart" subtype="verse" n="17">
                        <p>καὶ ἔστησεν τοὺς 
                            στύλους κατὰ πρόσωπον τοῦ ναοῦ, ἕνα ἐκ δεξιῶν καὶ τὸν ἕνα ἐξ 
                            εὐωνύμων, καὶ ἐκάλεσεν τὸ ὄνομα τοῦ ἐκ δεξιῶν Κατόρθωσις καὶ 
                            τὸ ὄνομα τοῦ ἐξ ἀριστερῶν Ἰσχύς.
                        </p>
                    </div>
                </div>
                <div type="textpart" subtype="chapter" n="4">
                    <div type="textpart" subtype="verse" n="1">
                        <p>Καὶ ἐποίησεν τὸ θυσιαστήριον χαλκοῦν, πήχεων εἴκοσι μῆκος 
                            καὶ τὸ εὖρος πήχεων εἴκοσι, ὕψος πήχεων δέκα.
                        </p>
                    </div>
                    <div type="textpart" subtype="verse" n="2">
                        <p>καὶ ἐποίησεν 
                            τὴν θάλασσαν χυτήν, πήχεων δέκα τὴν διαμέτρησιν, στρογγύλην 
                            κυκλόθεν, καὶ πήχεων πέντε τὸ ὕψος καὶ τὸ κύκλωμα πήχεων τριάκοντα.
                        </p>
                    </div>
                    <div type="textpart" subtype="verse" n="3">
                        <p>καὶ ὁμοίωμα μόσχων ὑποκάτωθεν αὐτῆς· κύκλῳ κυκλοῦσιν 
                            αὐτήν, πήχεις δέκα περιέχουσιν τὸν λουτῆρα κυκλόθεν· δύο γένη 
                            ἐχώνευσαν τοὺς μόσχους ἐν τῇ χωνεύσει αὐτῶν,
                        </p>
                    </div>
                    <div type="textpart" subtype="verse" n="4">
                        <p>ᾗ ἐποίησαν αὐτούς,
                             δώδεκα μόσχους, οἱ τρεῖς βλέποντες βορρᾶν καὶ οἱ τρεῖς 
                            βλέποντες δυσμὰς καὶ οἱ τρεῖς βλέποντες νότον καὶ οἱ τρεῖς βλέποντες
                             κατ’ ἀνατολάς, καὶ ἡ θάλασσα ἐπ’ αὐτῶν ἄνω, ἦσαν τὰ 
                            ὀπίσθια αὐτῶν ἔσω.
                        </p>
                    </div>
                    <div type="textpart" subtype="verse" n="5">
                        <p>καὶ τὸ πάχος αὐτῆς παλαιστής, καὶ τὸ χεῖλος 
                            αὐτῆς ὡς χεῖλος ποτηρίου, διαγεγλυμμένα βλαστοὺς κρίνου, χωροῦσαν
                             μετρητὰς τρισχιλίους· καὶ ἐξετέλεσεν.
                        </p>
                    </div>
                    <div type="textpart" subtype="verse" n="6">
                        <p>καὶ ἐποίησεν λουτῆρας 
                            δέκα καὶ ἔθηκεν τοὺς πέντε ἐκ δεξιῶν καὶ τοὺς πέντε ἐξ ἀριστερῶν
                            τοῦ πλύνειν ἐν αὐτοῖς τὰ ἔργα τῶν ὁλοκαυτωμάτων καὶ ἀποκλύζειν
                             ἐν αὐτοῖς. καὶ ἡ θάλασσα εἰς τὸ νίπτεσθαι τοὺς ἱερεῖς ἐν 
                            αὐτῇ.
                        </p>
                    </div>
                    <div type="textpart" subtype="verse" n="7">
                        <p>καὶ ἐποίησεν τὰς λυχνίας τὰς χρυσᾶς δέκα κατὰ τὸ κρίμα 
                            αὐτῶν καὶ ἔθηκεν ἐν τῷ ναῷ, πέντε ἐκ δεξιῶν καὶ πέντε ἐξ ἀριστερῶν.
                        </p>
                    </div>
                    <div type="textpart" subtype="verse" n="8">
                        <p>καὶ ἐποίησεν τραπέζας δέκα καὶ ἔθηκεν ἐν τῷ ναῷ, πέντε 
                            ἐκ δεξιῶν καὶ πέντε ἐξ εὐωνύμων. καὶ ἐποίησεν φιάλας χρυσᾶς 
                            ἑκατόν.
                        </p>
                    </div>
                    <div type="textpart" subtype="verse" n="9">
                        <p>καὶ ἐποίησεν τὴν αὐλὴν τῶν ἱερέων καὶ τὴν αὐλὴν τὴν 
                            μεγάλην καὶ θύρας τῇ αὐλῇ καὶ θυρώματα αὐτῶν κατακεχαλκωμένα 
                            χαλκῷ.
                        </p>
                    </div>
                    <div type="textpart" subtype="verse" n="10">
                        <p>καὶ τὴν θάλασσαν ἔθηκεν ἀπὸ γωνίας τοῦ οἴκου ἐκ δεξιῶν
                             ὡς πρὸς ἀνατολὰς κατέναντι.
                        </p>
                    </div>
                    <div type="textpart" subtype="verse" n="11">
                        <p>καὶ ἐποίησεν Χιραμ τὰς κρεάγρας
                             καὶ τὰ πυρεῖα καὶ τὴν ἐσχάραν τοῦ θυσιαστηρίου καὶ πάντα 
                            τὰ σκεύη αὐτοῦ. καὶ συνετέλεσεν Χιραμ ποιῆσαι πᾶσαν τὴν ἐργασίαν,
                             ἣν ἐποίησεν Σαλωμων τῷ βασιλεῖ ἐν οἴκῳ τοῦ θεοῦ,
                        </p>
                    </div>
                    <div type="textpart" subtype="verse" n="12">
                        <p>στύλους
                             δύο καὶ ἐπ’ αὐτῶν γωλαθ τῇ χωθαρεθ ἐπὶ τῶν κεφαλῶν τῶν 
                            στύλων δύο καὶ δίκτυα δύο συγκαλύψαι τὰς κεφαλὰς τῶν χωθαρεθ,
                             ἅ ἐστιν ἐπὶ τῶν κεφαλῶν τῶν στύλων,
                        </p>
                    </div>
                    <div type="textpart" subtype="verse" n="13">
                        <p>καὶ κώδωνας χρυσοῦς
                             τετρακοσίους εἰς τὰ δύο δίκτυα καὶ δύο γένη ῥοΐσκων ἐν τῷ 
                            δικτύῳ τῷ ἑνὶ τοῦ συγκαλύψαι τὰς δύο γωλαθ τῶν χωθαρεθ, ἅ 
                            ἐστιν ἐπάνω τῶν στύλων.
                        </p>
                    </div>
                    <div type="textpart" subtype="verse" n="14">
                        <p>καὶ τὰς μεχωνωθ ἐποίησεν δέκα καὶ 
                            τοὺς λουτῆρας ἐποίησεν ἐπὶ τῶν μεχωνωθ
                        </p>
                    </div>
                    <div type="textpart" subtype="verse" n="15">
                        <p>καὶ τὴν θάλασσαν 
                            μίαν καὶ τοὺς μόσχους τοὺς δώδεκα ὑποκάτω αὐτῆς
                        </p>
                    </div>
                    <div type="textpart" subtype="verse" n="16">
                        <p>καὶ τοὺς 
                            ποδιστῆρας καὶ τοὺς ἀναλημπτῆρας καὶ τοὺς λέβητας καὶ τὰς κρεάγρας
                             καὶ πάντα τὰ σκεύη αὐτῶν, ἃ ἐποίησεν Χιραμ καὶ ἀνήνεγκεν
                             τῷ βασιλεῖ Σαλωμων ἐν οἴκῳ κυρίου χαλκοῦ καθαροῦ.
                        </p>
                    </div>
                    <div type="textpart" subtype="verse" n="17">
                        <p>ἐν 
                            τῷ περιχώρῳ τοῦ Ιορδάνου ἐχώνευσεν αὐτὰ ὁ βασιλεὺς ἐν τῷ 
                            πάχει τῆς γῆς ἐν οἴκῳ Σοκχωθ καὶ ἀνὰ μέσον Σιρδαθα.
                        </p>
                    </div>
                    <div type="textpart" subtype="verse" n="18">
                        <p>καὶ ἐποίησεν
                             Σαλωμων πάντα τὰ σκεύη ταῦτα εἰς πλῆθος σφόδρα, ὅτι οὐκ 
                            ἐξέλιπεν ὁλκὴ τοῦ χαλκοῦ.
                        </p>
                    </div>
                    <div type="textpart" subtype="verse" n="19">
                        <p>καὶ ἐποίησεν Σαλωμων πάντα τὰ 
                            σκεύη οἴκου κυρίου καὶ τὸ θυσιαστήριον τὸ χρυσοῦν καὶ τὰς τραπέζας
                             (καὶ ἐπ’ αὐτῶν ἄρτοι προθέσεως)
                        </p>
                    </div>
                    <div type="textpart" subtype="verse" n="20">
                        <p>καὶ τὰς λυχνίας καὶ τοὺς 
                            λύχνους τοῦ φωτὸς κατὰ τὸ κρίμα καὶ κατὰ πρόσωπον τοῦ δαβιρ 
                            χρυσίου καθαροῦ
                        </p>
                    </div>
                    <div type="textpart" subtype="verse" n="21">
                        <p>καὶ λαβίδες αὐτῶν καὶ οἱ λύχνοι αὐτῶν καὶ 
                            τὰς φιάλας καὶ τὰς θυΐσκας καὶ τὰ πυρεῖα χρυσίου καθαροῦ·
                        </p>
                    </div>
                    <div type="textpart" subtype="verse" n="22">
                        <p>καὶ 
                            ἡ θύρα τοῦ οἴκου ἡ ἐσωτέρα εἰς τὰ ἅγια τῶν ἁγίων, εἰς τὰς θύρας
                             τοῦ οἴκου τοῦ ναοῦ χρυσᾶς.
                        </p>
                    </div>
                </div>
                <div type="textpart" subtype="chapter" n="5">
                    <div type="textpart" subtype="verse" n="1">
                        <p>καὶ συνετελέσθη πᾶσα ἡ ἐργασία,
                             ἣν ἐποίησεν Σαλωμων ἐν οἴκῳ κυρίου. καὶ εἰσήνεγκεν Σαλωμων
                            τὰ ἅγια Δαυιδ τοῦ πατρὸς αὐτοῦ, τὸ ἀργύριον καὶ τὸ χρυσίον
                             καὶ τὰ σκεύη ἔδωκεν εἰς θησαυρὸν οἴκου κυρίου.
                        </p>
                    </div>
                    <div type="textpart" subtype="verse" n="2">
                        <p>Τότε ἐξεκκλησίασεν Σαλωμων τοὺς πρεσβυτέρους Ισραηλ καὶ 
                            πάντας τοὺς ἄρχοντας τῶν φυλῶν τοὺς ἡγουμένους πατριῶν υἱῶν 
                            Ισραηλ εἰς Ιερουσαλημ τοῦ ἀνενέγκαι κιβωτὸν διαθήκης κυρίου ἐκ 
                            πόλεως Δαυιδ (αὕτη Σιων)·
                        </p>
                    </div>
                    <div type="textpart" subtype="verse" n="3">
                        <p>καὶ ἐξεκκλησιάσθησαν πρὸς τὸν βασιλέα
                             πᾶς ἀνὴρ Ισραηλ ἐν τῇ ἑορτῇ (οὗτος ὁ μὴν ἕβδομος),
                        </p>
                    </div>
                    <div type="textpart" subtype="verse" n="4">
                        <p>καὶ 
                            ἦλθον πάντες οἱ πρεσβύτεροι Ισραηλ, καὶ ἔλαβον πάντες οἱ Λευῖται
                             τὴν κιβωτὸν
                        </p>
                    </div>
                    <div type="textpart" subtype="verse" n="5">
                        <p>καὶ ἀνήνεγκαν τὴν κιβωτὸν καὶ τὴν σκηνὴν τοῦ 
                            μαρτυρίου καὶ πάντα τὰ σκεύη τὰ ἅγια τὰ ἐν τῇ σκηνῇ, καὶ ἀνήνεγκαν
                             αὐτὴν οἱ ἱερεῖς καὶ οἱ Λευῖται.
                        </p>
                    </div>
                    <div type="textpart" subtype="verse" n="6">
                        <p>καὶ ὁ βασιλεὺς Σαλωμων 
                            καὶ πᾶσα συναγωγὴ Ισραηλ καὶ οἱ φοβούμενοι καὶ οἱ ἐπισυνηγμένοι
                             αὐτῶν ἔμπροσθεν τῆς κιβωτοῦ θύοντες μόσχους καὶ πρόβατα, 
                            οἳ οὐκ ἀριθμηθήσονται καὶ οἳ οὐ λογισθήσονται ἀπὸ τοῦ πλήθους.
                        </p>
                    </div>
                    <div type="textpart" subtype="verse" n="7">
                        <p>καὶ εἰσήνεγκαν οἱ ἱερεῖς τὴν κιβωτὸν διαθήκης κυρίου εἰς τὸν 
                            τόπον αὐτῆς εἰς τὸ δαβιρ τοῦ οἴκου εἰς τὰ ἅγια τῶν ἁγίων ὑποκάτω
                             τῶν πτερύγων τῶν χερουβιν,
                        </p>
                    </div>
                    <div type="textpart" subtype="verse" n="8">
                        <p>καὶ ἦν τὰ χερουβιν διαπεπετακότα
                             τὰς πτέρυγας αὐτῶν ἐπὶ τὸν τόπον τῆς κιβωτοῦ, καὶ συνεκάλυπτεν
                             τὰ χερουβιν ἐπὶ τὴν κιβωτὸν καὶ ἐπὶ τοὺς ἀναφορεῖς 
                            αὐτῆς ἐπάνωθεν·
                        </p>
                    </div>
                    <div type="textpart" subtype="verse" n="9">
                        <p>καὶ ὑπερεῖχον οἱ ἀναφορεῖς, καὶ ἐβλέποντο αἱ 
                            κεφαλαὶ τῶν ἀναφορέων ἐκ τῶν ἁγίων εἰς πρόσωπον τοῦ δαβιρ, 
                            οὐκ ἐβλέποντο ἔξω· καὶ ἦσαν ἐκεῖ ἕως τῆς ἡμέρας ταύτης.
                        </p>
                    </div>
                    <div type="textpart" subtype="verse" n="10">
                        <p>οὐκ 
                            ἦν ἐν τῇ κιβωτῷ πλὴν δύο πλάκες, ἃς ἔθηκεν Μωυσῆς ἐν Χωρηβ, 
                            ἃ διέθετο κύριος μετὰ τῶν υἱῶν Ισραηλ ἐν τῷ ἐξελθεῖν αὐτοὺς 
                            ἐκ γῆς Αἰγύπτου.
                        </p>
                    </div>
                    <div type="textpart" subtype="verse" n="11">
                        <p>καὶ ἐγένετο ἐν τῷ ἐξελθεῖν τοὺς ἱερεῖς ἐκ τῶν 
                            ἁγίων—ὅτι πάντες οἱ ἱερεῖς οἱ εὑρεθέντες ἡγιάσθησαν, οὐκ ἦσαν 
                            διατεταγμένοι κατ’ ἐφημερίαν,
                        </p>
                    </div>
                    <div type="textpart" subtype="verse" n="12">
                        <p>καὶ οἱ Λευῖται οἱ ψαλτῳδοὶ πάντες 
                            τοῖς υἱοῖς Ασαφ, τῷ Αιμαν, τῷ Ιδιθουν καὶ τοῖς υἱοῖς αὐτῶν καὶ 
                            τοῖς ἀδελφοῖς αὐτῶν, τῶν ἐνδεδυμένων στολὰς βυσσίνας, ἐν κυμβάλοις
                             καὶ ἐν νάβλαις καὶ ἐν κινύραις ἑστηκότες κατέναντι τοῦ 
                            θυσιαστηρίου καὶ μετ’ αὐτῶν ἱερεῖς ἑκατὸν εἴκοσι σαλπίζοντες ταῖς 
                            σάλπιγξιν,
                        </p>
                    </div>
                    <div type="textpart" subtype="verse" n="13">
                        <p>καὶ ἐγένετο μία φωνὴ ἐν τῷ σαλπίζειν καὶ ἐν τῷ 
                            ψαλτῳδεῖν καὶ ἐν τῷ ἀναφωνεῖν φωνῇ μιᾷ τοῦ ἐξομολογεῖσθαι 
                            καὶ αἰνεῖν τῷ κυρίῳ—καὶ ὡς ὕψωσαν φωνὴν ἐν σάλπιγξιν καὶ 
                            ἐν κυμβάλοις καὶ ἐν ὀργάνοις τῶν ᾠδῶν καὶ ἔλεγον 
                            Ἐξομολογεῖσθε τῷ κυρίῳ, ὅτι ἀγαθόν, 
                            ὅτι εἰς τὸν αἰῶνα τὸ ἔλεος αὐτοῦ,
                            καὶ ὁ οἶκος ἐνεπλήσθη νεφέλης δόξης κυρίου,
                        </p>
                    </div>
                    <div type="textpart" subtype="verse" n="14">
                        <p>καὶ οὐκ ἠδύναντο 
                            οἱ ἱερεῖς τοῦ στῆναι λειτουργεῖν ἀπὸ προσώπου τῆς νεφέλης, ὅτι 
                            ἐνέπλησεν δόξα κυρίου τὸν οἶκον τοῦ θεοῦ.
                        </p>
                    </div>
                </div>
                <div type="textpart" subtype="chapter" n="6">
                    <div type="textpart" subtype="verse" n="1">
                        <p>τότε εἶπεν Σαλωμων 
                            Κύριος εἶπεν τοῦ κατασκηνῶσαι ἐν γνόφῳ·
                        </p>
                    </div>
                    <div type="textpart" subtype="verse" n="2">
                        <p>καὶ ἐγὼ ᾠκοδόμηκα οἶκον τῷ ὀνόματί σου ἅγιόν σοι 
                            καὶ ἕτοιμον τοῦ κατασκηνῶσαι εἰς τοὺς αἰῶνας.
                        </p>
                    </div>
                    <div type="textpart" subtype="verse" n="3">
                        <p>Καὶ ἐπέστρεψεν ὁ βασιλεὺς τὸ πρόσωπον αὐτοῦ καὶ εὐλόγησεν 
                            τὴν πᾶσαν ἐκκλησίαν Ισραηλ, καὶ πᾶσα ἐκκλησία Ισραηλ παρειστήκει.
                        </p>
                    </div>
                    <div type="textpart" subtype="verse" n="4">
                        <p>καὶ εἶπεν Εὐλογητὸς κύριος ὁ θεὸς Ισραηλ, ὃς ἐλάλησεν 
                            ἐν στόματι αὐτοῦ πρὸς Δαυιδ τὸν πατέρα μου καὶ ἐν χερσὶν αὐτοῦ
                             ἐπλήρωσεν λέγων
                        </p>
                    </div>
                    <div type="textpart" subtype="verse" n="5">
                        <p>Ἀπὸ τῆς ἡμέρας, ἧς ἀνήγαγον τὸν λαόν 
                            μου ἐκ γῆς Αἰγύπτου, οὐκ ἐξελεξάμην ἐν πόλει ἀπὸ πασῶν φυλῶν 
                            Ισραηλ τοῦ οἰκοδομῆσαι οἶκον τοῦ εἶναι ὄνομά μου ἐκεῖ καὶ οὐκ 
                            ἐξελεξάμην ἐν ἀνδρὶ τοῦ εἶναι εἰς ἡγούμενον ἐπὶ τὸν λαόν μου 
                            Ισραηλ·
                        </p>
                    </div>
                    <div type="textpart" subtype="verse" n="6">
                        <p>καὶ ἐξελεξάμην ἐν Ιερουσαλημ γενέσθαι τὸ ὄνομά μου 
                            ἐκεῖ καὶ ἐξελεξάμην ἐν Δαυιδ ὥστε εἶναι ἐπάνω τοῦ λαοῦ μου 
                            Ισραηλ.
                        </p>
                    </div>
                    <div type="textpart" subtype="verse" n="7">
                        <p>καὶ ἐγένετο ἐπὶ καρδίαν Δαυιδ τοῦ πατρός μου τοῦ οἰκοδομῆσαι
                             οἶκον τῷ ὀνόματι κυρίου θεοῦ Ισραηλ,
                        </p>
                    </div>
                    <div type="textpart" subtype="verse" n="8">
                        <p>καὶ εἶπεν κύριος 
                            πρὸς Δαυιδ πατέρα μου Διότι ἐγένετο ἐπὶ καρδίαν σου τοῦ οἰκοδομῆσαι
                             οἶκον τῷ ὀνόματί μου, καλῶς ἐποίησας ὅτι ἐγένετο ἐπὶ 
                            καρδίαν σου·
                        </p>
                    </div>
                    <div type="textpart" subtype="verse" n="9">
                        <p>πλὴν σὺ οὐκ οἰκοδομήσεις τὸν οἶκον, ὅτι ὁ υἱός 
                            σου, ὃς ἐξελεύσεται ἐκ τῆς ὀσφύος σου, οὗτος οἰκοδομήσει τὸν 
                            οἶκον τῷ ὀνόματί μου.
                        </p>
                    </div>
                    <div type="textpart" subtype="verse" n="10">
                        <p>καὶ ἀνέστησεν κύριος τὸν λόγον αὐτοῦ, 
                            ὃν ἐλάλησεν, καὶ ἐγενήθην ἀντὶ Δαυιδ πατρός μου καὶ ἐκάθισα 
                            ἐπὶ τὸν θρόνον Ισραηλ, καθὼς ἐλάλησεν κύριος, καὶ ᾠκοδόμησα 
                            τὸν οἶκον τῷ ὀνόματι κυρίου θεοῦ Ισραηλ
                        </p>
                    </div>
                    <div type="textpart" subtype="verse" n="11">
                        <p>καὶ ἔθηκα ἐκεῖ τὴν 
                            κιβωτόν, ἐν ᾗ ἐκεῖ διαθήκη κυρίου, ἣν διέθετο τῷ Ισραηλ.
                        </p>
                    </div>
                    <div type="textpart" subtype="verse" n="12">
                        <p>Καὶ ἔστη κατέναντι τοῦ θυσιαστηρίου κυρίου ἔναντι πάσης 
                            ἐκκλησίας Ισραηλ καὶ διεπέτασεν τὰς χεῖρας αὐτοῦ,
                        </p>
                    </div>
                    <div type="textpart" subtype="verse" n="13">
                        <p>ὅτι ἐποίησεν 
                            Σαλωμων βάσιν χαλκῆν καὶ ἔθηκεν αὐτὴν ἐν μέσῳ τῆς αὐλῆς τοῦ 
                            ἱεροῦ, πέντε πηχῶν τὸ μῆκος αὐτῆς καὶ πέντε πήχεων τὸ εὖρος 
                            αὐτῆς καὶ τριῶν πήχεων τὸ ὕψος αὐτῆς, καὶ ἔστη ἐπ’ αὐτῆς καὶ 
                            ἔπεσεν ἐπὶ τὰ γόνατα ἔναντι πάσης ἐκκλησίας Ισραηλ καὶ διεπέτασεν
                             τὰς χεῖρας αὐτοῦ εἰς τὸν οὐρανὸν
                        </p>
                    </div>
                    <div type="textpart" subtype="verse" n="14">
                        <p>καὶ εἶπεν Κύριε ὁ θεὸς 
                            Ισραηλ, οὐκ ἔστιν ὅμοιός σοι θεὸς ἐν οὐρανῷ καὶ ἐπὶ τῆς γῆς, 
                            φυλάσσων τὴν διαθήκην καὶ τὸ ἔλεος τοῖς παισίν σου τοῖς πορευομένοις
                            ἐναντίον σου ἐν ὅλῃ καρδίᾳ.
                        </p>
                    </div>
                    <div type="textpart" subtype="verse" n="15">
                        <p>ἃ ἐφύλαξας τῷ παιδί σου 
                            Δαυιδ τῷ πατρί μου, ἃ ἐλάλησας αὐτῷ λέγων, καὶ ἐλάλησας ἐν 
                            στόματί σου καὶ ἐν χερσίν σου ἐπλήρωσας ὡς ἡ ἡμέρα αὕτη.
                        </p>
                    </div>
                    <div type="textpart" subtype="verse" n="16">
                        <p>καὶ 
                            νῦν, κύριε ὁ θεὸς Ισραηλ, φύλαξον τῷ παιδί σου τῷ Δαυιδ τῷ 
                            πατρί μου ἃ ἐλάλησας αὐτῷ λέγων Οὐκ ἐκλείψει σοι ἀνὴρ ἀπὸ 
                            προσώπου μου καθήμενος ἐπὶ θρόνου Ισραηλ, πλὴν ἐὰν φυλάξωσιν 
                            οἱ υἱοί σου τὴν ὁδὸν αὐτῶν τοῦ πορεύεσθαι ἐν τῷ νόμῳ μου, ὡς 
                            ἐπορεύθης ἐναντίον μου.
                        </p>
                    </div>
                    <div type="textpart" subtype="verse" n="17">
                        <p>καὶ νῦν, κύριε ὁ θεὸς Ισραηλ, πιστωθήτω
                             δὴ τὸ ῥῆμά σου, ὃ ἐλάλησας τῷ παιδί σου τῷ Δαυιδ.
                        </p>
                    </div>
                    <div type="textpart" subtype="verse" n="18">
                        <p>ὅτι 
                            εἰ ἀληθῶς κατοικήσει θεὸς μετὰ ἀνθρώπων ἐπὶ τῆς γῆς; εἰ ὁ οὐρανὸς
                             καὶ ὁ οὐρανὸς τοῦ οὐρανοῦ οὐκ ἀρκέσουσίν σοι, καὶ τίς ὁ 
                            οἶκος οὗτος, ὃν ᾠκοδόμησα;
                        </p>
                    </div>
                    <div type="textpart" subtype="verse" n="19">
                        <p>καὶ ἐπιβλέψῃ ἐπὶ τὴν προσευχὴν 
                            παιδός σου καὶ ἐπὶ τὴν δέησίν μου, κύριε ὁ θεός, τοῦ ἐπακοῦσαι 
                            τῆς δεήσεως καὶ τῆς προσευχῆς, ἧς ὁ παῖς σου προσεύχεται ἐναντίον
                             σου σήμερον,
                        </p>
                    </div>
                    <div type="textpart" subtype="verse" n="20">
                        <p>τοῦ εἶναι ὀφθαλμούς σου ἀνεῳγμένους ἐπὶ 
                            τὸν οἶκον τοῦτον ἡμέρας καὶ νυκτός, εἰς τὸν τόπον τοῦτον, ὃν 
                            εἶπας ἐπικληθῆναι τὸ ὄνομά σου ἐκεῖ, τοῦ ἀκοῦσαι τῆς προσευχῆς, 
                            ἧς ὁ παῖς σου προσεύχεται εἰς τὸν τόπον τοῦτον.
                        </p>
                    </div>
                    <div type="textpart" subtype="verse" n="21">
                        <p>καὶ ἀκούσῃ 
                            τῆς δεήσεως τοῦ παιδός σου καὶ λαοῦ σου Ισραηλ, ἃ ἂν προσεύξωνται
                             εἰς τὸν τόπον τοῦτον, καὶ σὺ εἰσακούσῃ ἐν τῷ τόπῳ τῆς 
                            κατοικήσεώς σου ἐκ τοῦ οὐρανοῦ καὶ ἀκούσῃ καὶ ἵλεως ἔσῃ. —
                        </p>
                    </div>
                    <div type="textpart" subtype="verse" n="22">
                        <p>ἐὰν ἁμάρτῃ ἀνὴρ τῷ πλησίον αὐτοῦ, καὶ λάβῃ ἐπ’ αὐτὸν ἀρὰν 
                            τοῦ ἀρᾶσθαι αὐτόν, καὶ ἔλθῃ καὶ ἀράσηται κατέναντι τοῦ θυσιαστηρίου
                             ἐν τῷ οἴκῳ τούτῳ,
                        </p>
                    </div>
                    <div type="textpart" subtype="verse" n="23">
                        <p>καὶ σὺ εἰσακούσῃ ἐκ τοῦ οὐρανοῦ 
                            καὶ ποιήσεις καὶ κρινεῖς τοὺς δούλους σου τοῦ ἀποδοῦναι τῷ ἀνόμῳ
                             καὶ ἀποδοῦναι ὁδοὺς αὐτοῦ εἰς κεφαλὴν αὐτοῦ, τοῦ δικαιῶσαι 
                            δίκαιον τοῦ ἀποδοῦναι αὐτῷ κατὰ τὴν δικαιοσύνην αὐτοῦ. —
                        </p>
                    </div>
                    <div type="textpart" subtype="verse" n="24">
                        <p>καὶ 
                            ἐὰν θραυσθῇ ὁ λαός σου Ισραηλ κατέναντι τοῦ ἐχθροῦ, ἐὰν ἁμάρτωσίν
                             σοι, καὶ ἐπιστρέψωσιν καὶ ἐξομολογήσωνται τῷ ὀνόματί 
                            σου καὶ προσεύξωνται καὶ δεηθῶσιν ἐναντίον σου ἐν τῷ οἴκῳ 
                            τούτῳ,
                        </p>
                    </div>
                    <div type="textpart" subtype="verse" n="25">
                        <p>καὶ σὺ εἰσακούσῃ ἐκ τοῦ οὐρανοῦ καὶ ἵλεως ἔσῃ ταῖς 
                            ἁμαρτίαις λαοῦ σου Ισραηλ καὶ ἀποστρέψεις αὐτοὺς εἰς τὴν γῆν, 
                            ἣν ἔδωκας αὐτοῖς καὶ τοῖς πατράσιν αὐτῶν. —
                        </p>
                    </div>
                    <div type="textpart" subtype="verse" n="26">
                        <p>ἐν τῷ συσχεθῆναι
                             τὸν οὐρανὸν καὶ μὴ γενέσθαι ὑετόν, ὅτι ἁμαρτήσονταί σοι, 
                            καὶ προσεύξονται εἰς τὸν τόπον τοῦτον καὶ αἰνέσουσιν τὸ ὄνομά 
                            σου καὶ ἀπὸ τῶν ἁμαρτιῶν αὐτῶν ἐπιστρέψουσιν, ὅτι ταπεινώσεις
                             αὐτούς,
                        </p>
                    </div>
                    <div type="textpart" subtype="verse" n="27">
                        <p>καὶ σὺ εἰσακούσῃ ἐκ τοῦ οὐρανοῦ καὶ ἵλεως ἔσῃ
                            ταῖς ἁμαρτίαις τῶν παίδων σου καὶ τοῦ λαοῦ σου Ισραηλ, ὅτι 
                            δηλώσεις αὐτοῖς τὴν ὁδὸν τὴν ἀγαθήν, ἐν ᾗ πορεύσονται ἐν αὐτῇ, 
                            καὶ δώσεις ὑετὸν ἐπὶ τὴν γῆν σου, ἣν ἔδωκας τῷ λαῷ σου εἰς 
                            κληρονομίαν. —
                        </p>
                    </div>
                    <div type="textpart" subtype="verse" n="28">
                        <p>λιμὸς ἐὰν γένηται ἐπὶ τῆς γῆς, θάνατος ἐὰν 
                            γένηται, ἀνεμοφθορία καὶ ἴκτερος, ἀκρὶς καὶ βροῦχος ἐὰν γένηται, 
                            ἐὰν θλίψῃ αὐτὸν ὁ ἐχθρὸς κατέναντι τῶν πόλεων αὐτῶν, κατὰ 
                            πᾶσαν πληγὴν καὶ πᾶν πόνον,
                        </p>
                    </div>
                    <div type="textpart" subtype="verse" n="29">
                        <p>καὶ πᾶσα προσευχὴ καὶ πᾶσα 
                            δέησις, ἣ ἐὰν γένηται παντὶ ἀνθρώπῳ καὶ παντὶ λαῷ σου Ισραηλ, 
                            ἐὰν γνῷ ἄνθρωπος τὴν ἁφὴν αὐτοῦ καὶ τὴν μαλακίαν αὐτοῦ καὶ 
                            διαπετάσῃ τὰς χεῖρας αὐτοῦ εἰς τὸν οἶκον τοῦτον,
                        </p>
                    </div>
                    <div type="textpart" subtype="verse" n="30">
                        <p>καὶ σὺ εἰσακούσῃ
                             ἐκ τοῦ οὐρανοῦ ἐξ ἑτοίμου κατοικητηρίου σου καὶ ἱλάσῃ 
                            καὶ δώσεις ἀνδρὶ κατὰ τὰς ὁδοὺς αὐτοῦ, ὡς ἂν γνῷς τὴν καρδίαν 
                            αὐτοῦ, ὅτι μόνος γινώσκεις τὴν καρδίαν υἱῶν ἀνθρώπων,
                        </p>
                    </div>
                    <div type="textpart" subtype="verse" n="31">
                        <p>ὅπως 
                            φοβῶνται τὰς ὁδούς σου πάσας τὰς ἡμέρας, ἃς αὐτοὶ ζῶσιν ἐπὶ 
                            προσώπου τῆς γῆς, ἧς ἔδωκας τοῖς πατράσιν ἡμῶν. —
                        </p>
                    </div>
                    <div type="textpart" subtype="verse" n="32">
                        <p>καὶ πᾶς 
                            ἀλλότριος, ὃς οὐκ ἐκ τοῦ λαοῦ σου Ισραηλ ἐστὶν αὐτὸς καὶ ἔλθῃ 
                            ἐκ γῆς μακρόθεν διὰ τὸ ὄνομά σου τὸ μέγα καὶ τὴν χεῖρά σου 
                            τὴν κραταιὰν καὶ τὸν βραχίονά σου τὸν ὑψηλὸν καὶ ἔλθωσιν καὶ 
                            προσεύξωνται εἰς τὸν τόπον τοῦτον,
                        </p>
                    </div>
                    <div type="textpart" subtype="verse" n="33">
                        <p>καὶ εἰσακούσῃ ἐκ τοῦ οὐρανοῦ
                             ἐξ ἑτοίμου κατοικητηρίου σου καὶ ποιήσεις κατὰ πάντα, ὅσα 
                            ἐὰν ἐπικαλέσηταί σε ὁ ἀλλότριος, ὅπως γνῶσιν πάντες οἱ λαοὶ τῆς 
                            γῆς τὸ ὄνομά σου καὶ τοῦ φοβεῖσθαί σε ὡς ὁ λαός σου Ισραηλ 
                            καὶ τοῦ γνῶναι ὅτι ἐπικέκληται τὸ ὄνομά σου ἐπὶ τὸν οἶκον τοῦτον,
                             ὃν ᾠκοδόμησα. —
                        </p>
                    </div>
                    <div type="textpart" subtype="verse" n="34">
                        <p>ἐὰν δὲ ἐξέλθῃ ὁ λαός σου εἰς πόλεμον 
                            ἐπὶ τοὺς ἐχθροὺς αὐτοῦ ἐν ὁδῷ, ᾗ ἀποστελεῖς αὐτούς, καὶ προσεύξωνται
                             πρὸς σὲ κατὰ τὴν ὁδὸν τῆς πόλεως ταύτης, ἣν ἐξελέξω 
                            ἐν αὐτῇ, καὶ οἴκου, οὗ ᾠκοδόμησα τῷ ὀνόματί σου,
                        </p>
                    </div>
                    <div type="textpart" subtype="verse" n="35">
                        <p>καὶ ἀκούσῃ 
                            ἐκ τοῦ οὐρανοῦ τῆς δεήσεως αὐτῶν καὶ τῆς προσευχῆς αὐτῶν καὶ 
                            ποιήσεις τὸ δικαίωμα αὐτῶν. —
                        </p>
                    </div>
                    <div type="textpart" subtype="verse" n="36">
                        <p>ὅτι ἁμαρτήσονταί σοι (ὅτι οὐκ 
                            ἔσται ἄνθρωπος, ὃς οὐχ ἁμαρτήσεται) καὶ πατάξεις αὐτοὺς καὶ 
                            παραδώσεις αὐτοὺς κατὰ πρόσωπον ἐχθρῶν καὶ αἰχμαλωτεύσουσιν 
                            οἱ αἰχμαλωτεύοντες αὐτοὺς εἰς γῆν ἐχθρῶν εἰς γῆν μακρὰν ἢ ἐγγὺς
                        </p>
                    </div>
                    <div type="textpart" subtype="verse" n="37">
                        <p>καὶ ἐπιστρέψωσιν καρδίαν αὐτῶν ἐν τῇ γῇ αὐτῶν, οὗ μετήχθησαν 
                            ἐκεῖ, καί γε ἐπιστρέψωσιν καὶ δεηθῶσίν σου ἐν τῇ αἰχμαλωσίᾳ 
                            αὐτῶν λέγοντες Ἡμάρτομεν ἠδικήσαμεν ἠνομήσαμεν,
                        </p>
                    </div>
                    <div type="textpart" subtype="verse" n="38">
                        <p>καὶ ἐπιστρέψωσιν
                             πρὸς σὲ ἐν ὅλῃ καρδίᾳ καὶ ἐν ὅλῃ ψυχῇ αὐτῶν ἐν γῇ
                            αἰχμαλωτευσάντων αὐτοὺς καὶ προσεύξωνται ὁδὸν γῆς αὐτῶν, ἧς 
                            ἔδωκας τοῖς πατράσιν αὐτῶν, καὶ τῆς πόλεως, ἧς ἐξελέξω, καὶ τοῦ 
                            οἴκου, οὗ ᾠκοδόμησα τῷ ὀνόματί σου,
                        </p>
                    </div>
                    <div type="textpart" subtype="verse" n="39">
                        <p>καὶ ἀκούσῃ ἐκ τοῦ οὐρανοῦ
                             ἐξ ἑτοίμου κατοικητηρίου σου τῆς προσευχῆς αὐτῶν καὶ τῆς 
                            δεήσεως αὐτῶν καὶ ποιήσεις κρίματα καὶ ἵλεως ἔσῃ τῷ λαῷ τῷ 
                            ἁμαρτόντι σοι. —
                        </p>
                    </div>
                    <div type="textpart" subtype="verse" n="40">
                        <p>νῦν, κύριε, ἔστωσαν δὴ οἱ ὀφθαλμοί σου ἀνεῳγμένοι
                             καὶ τὰ ὦτά σου ἐπήκοα εἰς τὴν δέησιν τοῦ τόπου τούτου.
                        </p>
                    </div>
                    <div type="textpart" subtype="verse" n="41">
                        <p>καὶ νῦν 
                            ἀνάστηθι, κύριε ὁ θεός, εἰς τὴν κατάπαυσίν σου, 
                            σὺ καὶ ἡ κιβωτὸς τῆς ἰσχύος σου. 
                            οἱ ἱερεῖς σου, κύριε ὁ θεός, ἐνδύσαιντο σωτηρίαν, 
                            καὶ οἱ υἱοί σου εὐφρανθήτωσαν ἐν ἀγαθοῖς.
                        </p>
                    </div>
                    <div type="textpart" subtype="verse" n="42">
                        <p>κύριε ὁ θεός, μὴ ἀποστρέψῃς τὸ πρόσωπον τοῦ χριστοῦ σου, 
                            μνήσθητι τὰ ἐλέη Δαυιδ τοῦ δούλου σου.
                        </p>
                    </div>
                </div>
                <div type="textpart" subtype="chapter" n="7">
                    <div type="textpart" subtype="verse" n="1">
                        <p>Καὶ ὡς συνετέλεσεν Σαλωμων προσευχόμενος, καὶ τὸ πῦρ κατέβη
                             ἐκ τοῦ οὐρανοῦ καὶ κατέφαγεν τὰ ὁλοκαυτώματα καὶ τὰς θυσίας,
                             καὶ δόξα κυρίου ἔπλησεν τὸν οἶκον.
                        </p>
                    </div>
                    <div type="textpart" subtype="verse" n="2">
                        <p>καὶ οὐκ ἠδύναντο οἱ 
                            ἱερεῖς εἰσελθεῖν εἰς τὸν οἶκον κυρίου ἐν τῷ καιρῷ ἐκείνῳ, ὅτι 
                            ἔπλησεν δόξα κυρίου τὸν οἶκον.
                        </p>
                    </div>
                    <div type="textpart" subtype="verse" n="3">
                        <p>καὶ πάντες οἱ υἱοὶ Ισραηλ ἑώρων 
                            καταβαῖνον τὸ πῦρ, καὶ ἡ δόξα κυρίου ἐπὶ τὸν οἶκον, καὶ ἔπεσον 
                            ἐπὶ πρόσωπον ἐπὶ τὴν γῆν ἐπὶ τὸ λιθόστρωτον καὶ προσεκύνησαν 
                            καὶ ᾔνουν τῷ κυρίῳ, 
                            ὅτι ἀγαθόν, 
                            ὅτι εἰς τὸν αἰῶνα τὸ ἔλεος αὐτοῦ.
                        </p>
                    </div>
                    <div type="textpart" subtype="verse" n="4">
                        <p>καὶ ὁ βασιλεὺς καὶ πᾶς ὁ λαὸς θύοντες θύματα ἔναντι κυρίου.
                        </p>
                    </div>
                    <div type="textpart" subtype="verse" n="5">
                        <p>καὶ ἐθυσίασεν Σαλωμων τὴν θυσίαν, μόσχων εἴκοσι καὶ δύο χιλιάδας
                             καὶ βοσκημάτων ἑκατὸν καὶ εἴκοσι χιλιάδας, καὶ ἐνεκαίνισεν 
                            τὸν οἶκον τοῦ θεοῦ ὁ βασιλεὺς καὶ πᾶς ὁ λαός.
                        </p>
                    </div>
                    <div type="textpart" subtype="verse" n="6">
                        <p>καὶ οἱ ἱερεῖς ἐπὶ 
                            τὰς φυλακὰς αὐτῶν ἑστηκότες, καὶ οἱ Λευῖται ἐν ὀργάνοις ᾠδῶν 
                            κυρίου τοῦ Δαυιδ τοῦ βασιλέως τοῦ ἐξομολογεῖσθαι ἔναντι κυρίου 
                            ὅτι εἰς τὸν αἰῶνα τὸ ἔλεος αὐτοῦ 
                            ἐν ὕμνοις Δαυιδ διὰ χειρὸς αὐτῶν, καὶ οἱ ἱερεῖς σαλπίζοντες ταῖς 
                            σάλπιγξιν ἐναντίον αὐτῶν, καὶ πᾶς Ισραηλ ἑστηκώς.
                        </p>
                    </div>
                    <div type="textpart" subtype="verse" n="7">
                        <p>καὶ ἡγίασεν 
                            Σαλωμων τὸ μέσον τῆς αὐλῆς τῆς ἐν οἴκῳ κυρίου· ὅτι ἐποίησεν 
                            ἐκεῖ τὰ ὁλοκαυτώματα καὶ τὰ στέατα τῶν σωτηρίων, ὅτι τὸ θυσιαστήριον
                             τὸ χαλκοῦν, ὃ ἐποίησεν Σαλωμων, οὐκ ἐξεποίει δέξασθαι 
                            τὰ ὁλοκαυτώματα καὶ τὰ μαναα καὶ τὰ στέατα.
                        </p>
                    </div>
                    <div type="textpart" subtype="verse" n="8">
                        <p>καὶ ἐποίησεν Σαλωμων
                             τὴν ἑορτὴν ἐν τῷ καιρῷ ἐκείνῳ ἑπτὰ ἡμέραις καὶ πᾶς Ισραηλ
                             μετ’ αὐτοῦ, ἐκκλησία μεγάλη σφόδρα ἀπὸ εἰσόδου Αιμαθ καὶ
                            ἕως χειμάρρου Αἰγύπτου.
                        </p>
                    </div>
                    <div type="textpart" subtype="verse" n="9">
                        <p>καὶ ἐποίησεν ἐν τῇ ἡμέρᾳ τῇ ὀγδόῃ 
                            ἐξόδιον, ὅτι ἐγκαινισμὸν τοῦ θυσιαστηρίου ἐποίησεν ἑπτὰ ἡμέρας 
                            ἑορτήν.
                        </p>
                    </div>
                    <div type="textpart" subtype="verse" n="10">
                        <p>καὶ ἐν τῇ τρίτῃ καὶ εἰκοστῇ τοῦ μηνὸς τοῦ ἑβδόμου 
                            ἀπέστειλεν τὸν λαὸν εἰς τὰ σκηνώματα αὐτῶν εὐφραινομένους 
                            καὶ ἀγαθῇ καρδίᾳ ἐπὶ τοῖς ἀγαθοῖς, οἷς ἐποίησεν κύριος τῷ Δαυιδ 
                            καὶ τῷ Σαλωμων καὶ τῷ Ισραηλ λαῷ αὐτοῦ.
                        </p>
                    </div>
                    <div type="textpart" subtype="verse" n="11">
                        <p>Καὶ συνετέλεσεν Σαλωμων τὸν οἶκον κυρίου καὶ τὸν οἶκον 
                            τοῦ βασιλέως· καὶ πάντα, ὅσα ἠθέλησεν ἐν τῇ ψυχῇ Σαλωμων 
                            τοῦ ποιῆσαι ἐν οἴκῳ κυρίου καὶ ἐν οἴκῳ αὐτοῦ, εὐοδώθη.
                        </p>
                    </div>
                    <div type="textpart" subtype="verse" n="12">
                        <p>καὶ 
                            ὤφθη ὁ θεὸς τῷ Σαλωμων τὴν νύκτα καὶ εἶπεν αὐτῷ Ἤκουσα 
                            τῆς προσευχῆς σου καὶ ἐξελεξάμην ἐν τῷ τόπῳ τούτῳ ἐμαυτῷ 
                            εἰς οἶκον θυσίας.
                        </p>
                    </div>
                    <div type="textpart" subtype="verse" n="13">
                        <p>ἐὰν συσχῶ τὸν οὐρανὸν καὶ μὴ γένηται ὑετός, 
                            καὶ ἐὰν ἐντείλωμαι τῇ ἀκρίδι καταφαγεῖν τὸ ξύλον, καὶ ἐὰν ἀποστείλω
                             θάνατον ἐν τῷ λαῷ μου,
                        </p>
                    </div>
                    <div type="textpart" subtype="verse" n="14">
                        <p>καὶ ἐὰν ἐντραπῇ ὁ λαός μου, 
                            ἐφ’ οὓς τὸ ὄνομά μου ἐπικέκληται ἐπ’ αὐτούς, καὶ προσεύξωνται 
                            καὶ ζητήσωσιν τὸ πρόσωπόν μου καὶ ἀποστρέψωσιν ἀπὸ τῶν ὁδῶν 
                            αὐτῶν τῶν πονηρῶν, καὶ ἐγὼ εἰσακούσομαι ἐκ τοῦ οὐρανοῦ καὶ 
                            ἵλεως ἔσομαι ταῖς ἁμαρτίαις αὐτῶν καὶ ἰάσομαι τὴν γῆν αὐτῶν.
                        </p>
                    </div>
                    <div type="textpart" subtype="verse" n="15">
                        <p>νῦν οἱ ὀφθαλμοί μου ἔσονται ἀνεῳγμένοι καὶ τὰ ὦτά μου ἐπήκοα
                             τῇ προσευχῇ τοῦ τόπου τούτου.
                        </p>
                    </div>
                    <div type="textpart" subtype="verse" n="16">
                        <p>καὶ νῦν ἐξελεξάμην καὶ 
                            ἡγίακα τὸν οἶκον τοῦτον τοῦ εἶναι ὄνομά μου ἐκεῖ ἕως αἰῶνος, 
                            καὶ ἔσονται οἱ ὀφθαλμοί μου καὶ ἡ καρδία μου ἐκεῖ πάσας τὰς 
                            ἡμέρας.
                        </p>
                    </div>
                    <div type="textpart" subtype="verse" n="17">
                        <p>καὶ σὺ ἐὰν πορευθῇς ἐναντίον μου ὡς Δαυιδ ὁ πατήρ 
                            σου καὶ ποιήσῃς κατὰ πάντα, ἃ ἐνετειλάμην σοι, καὶ τὰ προστάγματά
                             μου καὶ τὰ κρίματά μου φυλάξῃ,
                        </p>
                    </div>
                    <div type="textpart" subtype="verse" n="18">
                        <p>καὶ ἀναστήσω τὸν θρόνον
                             τῆς βασιλείας σου, ὡς διεθέμην Δαυιδ τῷ πατρί σου λέγων 
                            Οὐκ ἐξαρθήσεταί σοι ἀνὴρ ἡγούμενος ἐν Ισραηλ.
                        </p>
                    </div>
                    <div type="textpart" subtype="verse" n="19">
                        <p>καὶ ἐὰν ἀποστρέψητε
                             ὑμεῖς καὶ ἐγκαταλίπητε τὰ προστάγματά μου καὶ τὰς ἐντολάς
                             μου, ἃς ἔδωκα ἐναντίον ὑμῶν, καὶ πορευθῆτε καὶ λατρεύσητε
                             θεοῖς ἑτέροις καὶ προσκυνήσητε αὐτοῖς,
                        </p>
                    </div>
                    <div type="textpart" subtype="verse" n="20">
                        <p>καὶ ἐξαρῶ ὑμᾶς 
                            ἀπὸ τῆς γῆς, ἧς ἔδωκα αὐτοῖς, καὶ τὸν οἶκον τοῦτον, ὃν ἡγίασα 
                            τῷ ὀνόματί μου, ἀποστρέψω ἐκ προσώπου μου καὶ δώσω αὐτὸν 
                            εἰς παραβολὴν καὶ εἰς διήγημα ἐν πᾶσιν τοῖς ἔθνεσιν.
                        </p>
                    </div>
                    <div type="textpart" subtype="verse" n="21">
                        <p>καὶ ὁ οἶκος 
                            οὗτος ὁ ὑψηλός, πᾶς ὁ διαπορευόμενος αὐτὸν ἐκστήσεται καὶ ἐρεῖ 
                            Χάριν τίνος ἐποίησεν κύριος τῇ γῇ ταύτῃ καὶ τῷ οἴκῳ τούτῳ;
                        </p>
                    </div>
                    <div type="textpart" subtype="verse" n="22">
                        <p>καὶ ἐροῦσιν Διότι ἐγκατέλιπον κύριον τὸν θεὸν τῶν πατέρων 
                            αὐτῶν τὸν ἐξαγαγόντα αὐτοὺς ἐκ γῆς Αἰγύπτου καὶ ἀντελάβοντο
                            θεῶν ἑτέρων καὶ προσεκύνησαν αὐτοῖς καὶ ἐδούλευσαν αὐτοῖς, διὰ 
                            τοῦτο ἐπήγαγεν ἐπ’ αὐτοὺς πᾶσαν τὴν κακίαν ταύτην.
                        </p>
                    </div>
                </div>
                <div type="textpart" subtype="chapter" n="8">
                    <div type="textpart" subtype="verse" n="1">
                        <p>Καὶ ἐγένετο μετὰ εἴκοσι ἔτη, ἐν οἷς ᾠκοδόμησεν Σαλωμων τὸν 
                            οἶκον κυρίου καὶ τὸν οἶκον ἑαυτοῦ,
                        </p>
                    </div>
                    <div type="textpart" subtype="verse" n="2">
                        <p>καὶ τὰς πόλεις, ἃς ἔδωκεν 
                            Χιραμ τῷ Σαλωμων, ᾠκοδόμησεν αὐτὰς Σαλωμων καὶ κατῴκισεν 
                            ἐκεῖ τοὺς υἱοὺς Ισραηλ.
                        </p>
                    </div>
                    <div type="textpart" subtype="verse" n="3">
                        <p>καὶ ἦλθεν Σαλωμων εἰς Αιμαθ Σωβα καὶ 
                            κατίσχυσεν αὐτήν.
                        </p>
                    </div>
                    <div type="textpart" subtype="verse" n="4">
                        <p>καὶ ᾠκοδόμησεν τὴν Θεδμορ ἐν τῇ ἐρήμῳ καὶ 
                            πάσας τὰς πόλεις τὰς ὀχυράς, ἃς ᾠκοδόμησεν ἐν Ημαθ.
                        </p>
                    </div>
                    <div type="textpart" subtype="verse" n="5">
                        <p>καὶ ᾠκοδόμησεν
                             τὴν Βαιθωρων τὴν ἄνω καὶ τὴν Βαιθωρων τὴν κάτω, 
                            πόλεις ὀχυράς, τείχη, πύλαι καὶ μοχλοί,
                        </p>
                    </div>
                    <div type="textpart" subtype="verse" n="6">
                        <p>καὶ τὴν Βααλαθ καὶ πάσας
                             τὰς πόλεις τὰς ὀχυράς, αἳ ἦσαν τῷ Σαλωμων, καὶ πάσας τὰς 
                            πόλεις τῶν ἁρμάτων καὶ τὰς πόλεις τῶν ἱππέων καὶ ὅσα ἐπεθύμησεν
                             Σαλωμων κατὰ τὴν ἐπιθυμίαν τοῦ οἰκοδομῆσαι ἐν Ιερουσαλημ
                             καὶ ἐν τῷ Λιβάνῳ καὶ ἐν πάσῃ τῇ βασιλείᾳ αὐτοῦ.
                        </p>
                    </div>
                    <div type="textpart" subtype="verse" n="7">
                        <p>πᾶς ὁ 
                            λαὸς ὁ καταλειφθεὶς ἀπὸ τοῦ Χετταίου καὶ τοῦ Αμορραίου καὶ τοῦ 
                            Φερεζαίου καὶ τοῦ Ευαίου καὶ τοῦ Ιεβουσαίου, οἳ οὔκ εἰσιν ἐκ τοῦ 
                            Ισραηλ—
                        </p>
                    </div>
                    <div type="textpart" subtype="verse" n="8">
                        <p>ἦσαν ἐκ τῶν υἱῶν αὐτῶν τῶν καταλειφθέντων μετ’ 
                            αὐτοὺς ἐν τῇ γῇ, οὓς οὐκ ἐξωλέθρευσαν οἱ υἱοὶ Ισραηλ—, καὶ 
                            ἀνήγαγεν αὐτοὺς Σαλωμων εἰς φόρον ἕως τῆς ἡμέρας ταύτης.
                        </p>
                    </div>
                    <div type="textpart" subtype="verse" n="9">
                        <p>καὶ ἐκ τῶν υἱῶν Ισραηλ οὐκ ἔδωκεν Σαλωμων εἰς παῖδας τῇ 
                            βασιλείᾳ αὐτοῦ, ὅτι αὐτοὶ ἄνδρες πολεμισταὶ καὶ ἄρχοντες καὶ δυνατοὶ
                             καὶ ἄρχοντες ἁρμάτων καὶ ἱππέων.
                        </p>
                    </div>
                    <div type="textpart" subtype="verse" n="10">
                        <p>καὶ οὗτοι ἄρχοντες τῶν 
                            προστατῶν βασιλέως Σαλωμων· πεντήκοντα καὶ διακόσιοι ἐργοδιωκτοῦντες
                             ἐν τῷ λαῷ.
                        </p>
                    </div>
                    <div type="textpart" subtype="verse" n="11">
                        <p>Καὶ τὴν θυγατέρα Φαραω Σαλωμων ἀνήγαγεν ἐκ πόλεως Δαυιδ 
                            εἰς τὸν οἶκον, ὃν ᾠκοδόμησεν αὐτῇ, ὅτι εἶπεν Οὐ κατοικήσει ἡ 
                            γυνή μου ἐν πόλει Δαυιδ τοῦ βασιλέως Ισραηλ, ὅτι ἅγιός ἐστιν 
                            οὗ εἰσῆλθεν ἐκεῖ κιβωτὸς κυρίου.
                        </p>
                    </div>
                    <div type="textpart" subtype="verse" n="12">
                        <p>Τότε ἀνήνεγκεν Σαλωμων ὁλοκαυτώματα τῷ κυρίῳ ἐπὶ τὸ θυσιαστήριον,
                             ὃ ᾠκοδόμησεν ἀπέναντι τοῦ ναοῦ,
                        </p>
                    </div>
                    <div type="textpart" subtype="verse" n="13">
                        <p>καὶ κατὰ τὸν λόγον
                             ἡμέρας ἐν ἡμέρᾳ τοῦ ἀναφέρειν κατὰ τὰς ἐντολὰς Μωυσῆ ἐν 
                            τοῖς σαββάτοις καὶ ἐν τοῖς μησὶν καὶ ἐν ταῖς ἑορταῖς τρεῖς καιροὺς 
                            τοῦ ἐνιαυτοῦ, ἐν τῇ ἑορτῇ τῶν ἀζύμων καὶ ἐν τῇ ἑορτῇ τῶν 
                            ἑβδομάδων καὶ ἐν τῇ ἑορτῇ τῶν σκηνῶν.
                        </p>
                    </div>
                    <div type="textpart" subtype="verse" n="14">
                        <p>καὶ ἔστησεν κατὰ τὴν 
                            κρίσιν Δαυιδ τὰς διαιρέσεις τῶν ἱερέων κατὰ τὰς λειτουργίας αὐτῶν,
                            καὶ οἱ Λευῖται ἐπὶ τὰς φυλακὰς αὐτῶν τοῦ αἰνεῖν καὶ λειτουργεῖν
                             κατέναντι τῶν ἱερέων κατὰ τὸν λόγον ἡμέρας ἐν τῇ ἡμέρᾳ, 
                            καὶ οἱ πυλωροὶ κατὰ τὰς διαιρέσεις αὐτῶν εἰς πύλην καὶ πύλην, 
                            ὅτι οὕτως ἐντολαὶ Δαυιδ ἀνθρώπου τοῦ θεοῦ·
                        </p>
                    </div>
                    <div type="textpart" subtype="verse" n="15">
                        <p>οὐ παρῆλθον τὰς 
                            ἐντολὰς τοῦ βασιλέως περὶ τῶν ἱερέων καὶ τῶν Λευιτῶν εἰς πάντα
                             λόγον καὶ εἰς τοὺς θησαυρούς.
                        </p>
                    </div>
                    <div type="textpart" subtype="verse" n="16">
                        <p>καὶ ἡτοιμάσθη πᾶσα ἡ ἐργασία
                             ἀφ’ ἧς ἡμέρας ἐθεμελιώθη ἕως οὗ ἐτελείωσεν Σαλωμων τὸν 
                            οἶκον κυρίου.
                        </p>
                    </div>
                    <div type="textpart" subtype="verse" n="17">
                        <p>Τότε ᾤχετο Σαλωμων εἰς Γασιωνγαβερ καὶ εἰς τὴν Αιλαθ τὴν 
                            παραθαλασσίαν ἐν γῇ Ιδουμαίᾳ.
                        </p>
                    </div>
                    <div type="textpart" subtype="verse" n="18">
                        <p>καὶ ἀπέστειλεν Χιραμ ἐν χειρὶ 
                            παίδων αὐτοῦ πλοῖα καὶ παῖδας εἰδότας θάλασσαν, καὶ ᾤχοντο μετὰ 
                            τῶν παίδων Σαλωμων εἰς Σωφιρα καὶ ἔλαβον ἐκεῖθεν τετρακόσια 
                            καὶ πεντήκοντα τάλαντα χρυσίου καὶ ἦλθον πρὸς τὸν βασιλέα 
                            Σαλωμων.
                        </p>
                    </div>
                </div>
                <div type="textpart" subtype="chapter" n="9">
                    <div type="textpart" subtype="verse" n="1">
                        <p>Καὶ βασίλισσα Σαβα ἤκουσεν τὸ ὄνομα Σαλωμων καὶ ἦλθεν τοῦ 
                            πειράσαι Σαλωμων ἐν αἰνίγμασιν εἰς Ιερουσαλημ ἐν δυνάμει βαρείᾳ
                             σφόδρα καὶ κάμηλοι αἴρουσαι ἀρώματα καὶ χρυσίον εἰς πλῆθος
                             καὶ λίθον τίμιον καὶ ἦλθεν πρὸς Σαλωμων καὶ ἐλάλησεν πρὸς 
                            αὐτὸν πάντα, ὅσα ἐν τῇ ψυχῇ αὐτῆς.
                        </p>
                    </div>
                    <div type="textpart" subtype="verse" n="2">
                        <p>καὶ ἀνήγγειλεν αὐτῇ Σαλωμων
                             πάντας τοὺς λόγους αὐτῆς, καὶ οὐ παρῆλθεν λόγος ἀπὸ Σαλωμων,
                             ὃν οὐκ ἀπήγγειλεν αὐτῇ.
                        </p>
                    </div>
                    <div type="textpart" subtype="verse" n="3">
                        <p>καὶ εἶδεν βασίλισσα Σαβα τὴν 
                            σοφίαν Σαλωμων καὶ τὸν οἶκον, ὃν ᾠκοδόμησεν,
                        </p>
                    </div>
                    <div type="textpart" subtype="verse" n="4">
                        <p>καὶ τὰ βρώματα 
                            τῶν τραπεζῶν καὶ καθέδραν παίδων αὐτοῦ καὶ στάσιν λειτουργῶν 
                            αὐτοῦ καὶ ἱματισμὸν αὐτῶν καὶ οἰνοχόους αὐτοῦ καὶ στολισμὸν 
                            αὐτῶν καὶ τὰ ὁλοκαυτώματα, ἃ ἀνέφερεν ἐν οἴκῳ κυρίου, καὶ ἐξ 
                            ἑαυτῆς ἐγένετο.
                        </p>
                    </div>
                    <div type="textpart" subtype="verse" n="5">
                        <p>καὶ εἶπεν πρὸς τὸν βασιλέα Ἀληθινὸς ὁ λόγος, 
                            ὃν ἤκουσα ἐν τῇ γῇ μου περὶ τῶν λόγων σου καὶ περὶ τῆς σοφίας 
                            σου,
                        </p>
                    </div>
                    <div type="textpart" subtype="verse" n="6">
                        <p>καὶ οὐκ ἐπίστευσα τοῖς λόγοις, ἕως οὗ ἦλθον καὶ εἶδον οἱ 
                            ὀφθαλμοί μου, καὶ ἰδοὺ οὐκ ἀπηγγέλη μοι ἥμισυ τοῦ πλήθους τῆς 
                            σοφίας σου, προσέθηκας ἐπὶ τὴν ἀκοήν, ἣν ἤκουσα·
                        </p>
                    </div>
                    <div type="textpart" subtype="verse" n="7">
                        <p>μακάριοι οἱ 
                            ἄνδρες, μακάριοι οἱ παῖδές σου οὗτοι οἱ παρεστηκότες σοι διὰ 
                            παντὸς καὶ ἀκούουσιν σοφίαν σου·
                        </p>
                    </div>
                    <div type="textpart" subtype="verse" n="8">
                        <p>ἔστω κύριος ὁ θεός σου 
                            ηὐλογημένος, ὃς ἠθέλησέν σοι τοῦ δοῦναί σε ἐπὶ θρόνον αὐτοῦ 
                            εἰς βασιλέα τῷ κυρίῳ θεῷ σου· ἐν τῷ ἀγαπῆσαι κύριον τὸν θεόν 
                            σου τὸν Ισραηλ τοῦ στῆσαι αὐτὸν εἰς αἰῶνα καὶ ἔδωκέν σε ἐπ’ 
                            αὐτοὺς εἰς βασιλέα τοῦ ποιῆσαι κρίμα καὶ δικαιοσύνην.
                        </p>
                    </div>
                    <div type="textpart" subtype="verse" n="9">
                        <p>καὶ ἔδωκεν
                            τῷ βασιλεῖ ἑκατὸν εἴκοσι τάλαντα χρυσίου καὶ ἀρώματα εἰς 
                            πλῆθος πολὺ καὶ λίθον τίμιον· καὶ οὐκ ἦν κατὰ τὰ ἀρώματα ἐκεῖνα,
                             ἃ ἔδωκεν βασίλισσα Σαβα τῷ βασιλεῖ Σαλωμων.
                        </p>
                    </div>
                    <div type="textpart" subtype="verse" n="10">
                        <p>(καὶ οἱ παῖδες
                             Σαλωμων καὶ οἱ παῖδες Χιραμ ἔφερον χρυσίον τῷ Σαλωμων 
                            ἐκ Σουφιρ καὶ ξύλα πεύκινα καὶ λίθον τίμιον·
                        </p>
                    </div>
                    <div type="textpart" subtype="verse" n="11">
                        <p>καὶ ἐποίησεν ὁ 
                            βασιλεὺς τὰ ξύλα τὰ πεύκινα ἀναβάσεις τῷ οἴκῳ κυρίου καὶ τῷ 
                            οἴκῳ τοῦ βασιλέως καὶ κιθάρας καὶ νάβλας τοῖς ᾠδοῖς, καὶ οὐκ 
                            ὤφθησαν τοιαῦτα ἔμπροσθεν ἐν γῇ Ιουδα.)
                        </p>
                    </div>
                    <div type="textpart" subtype="verse" n="12">
                        <p>καὶ ὁ βασιλεὺς Σαλωμων
                             ἔδωκεν τῇ βασιλίσσῃ Σαβα πάντα τὰ θελήματα αὐτῆς, ἃ 
                            ᾔτησεν, ἐκτὸς πάντων, ὧν ἤνεγκεν τῷ βασιλεῖ Σαλωμων· καὶ 
                            ἀπέστρεψεν εἰς τὴν γῆν αὐτῆς.
                        </p>
                    </div>
                    <div type="textpart" subtype="verse" n="13">
                        <p>Καὶ ἦν ὁ σταθμὸς τοῦ χρυσίου τοῦ ἐνεχθέντος τῷ Σαλωμων 
                            ἐν ἐνιαυτῷ ἑνὶ ἑξακόσια ἑξήκοντα ἓξ τάλαντα χρυσίου
                        </p>
                    </div>
                    <div type="textpart" subtype="verse" n="14">
                        <p>πλὴν τῶν 
                            ἀνδρῶν τῶν ὑποτεταγμένων καὶ τῶν ἐμπορευομένων, ὧν ἔφερον, 
                            καὶ πάντων τῶν βασιλέων τῆς Ἀραβίας καὶ σατραπῶν τῆς γῆς, 
                            ἔφερον χρυσίον καὶ ἀργύριον τῷ βασιλεῖ Σαλωμων.
                        </p>
                    </div>
                    <div type="textpart" subtype="verse" n="15">
                        <p>καὶ ἐποίησεν 
                            ὁ βασιλεὺς Σαλωμων διακοσίους θυρεοὺς χρυσοῦς ἐλατούς, ἑξακόσιοι
                             χρυσοῖ καθαροὶ τῷ ἑνὶ θυρεῷ, ἑξακόσιοι χρυσοῖ ἐπῆσαν ἐπὶ 
                            τὸν ἕνα θυρεόν·
                        </p>
                    </div>
                    <div type="textpart" subtype="verse" n="16">
                        <p>καὶ τριακοσίας ἀσπίδας ἐλατὰς χρυσᾶς, τριακοσίων
                             χρυσῶν ἀνεφέρετο ἐπὶ τὴν ἀσπίδα ἑκάστην· καὶ ἔδωκεν 
                            αὐτὰς ὁ βασιλεὺς ἐν οἴκῳ δρυμοῦ τοῦ Λιβάνου.
                        </p>
                    </div>
                    <div type="textpart" subtype="verse" n="17">
                        <p>καὶ ἐποίησεν ὁ 
                            βασιλεὺς θρόνον ἐλεφάντινον ὀδόντων μέγαν καὶ κατεχρύσωσεν 
                            αὐτὸν χρυσίῳ δοκίμῳ·
                        </p>
                    </div>
                    <div type="textpart" subtype="verse" n="18">
                        <p>καὶ ἓξ ἀναβαθμοὶ τῷ θρόνῳ ἐνδεδεμένοι 
                            χρυσίῳ, καὶ ἀγκῶνες ἔνθεν καὶ ἔνθεν ἐπὶ τοῦ θρόνου τῆς καθέδρας, 
                            καὶ δύο λέοντες ἑστηκότες παρὰ τοὺς ἀγκῶνας,
                        </p>
                    </div>
                    <div type="textpart" subtype="verse" n="19">
                        <p>καὶ δώδεκα λέοντες
                             ἑστηκότες ἐκεῖ ἐπὶ τῶν ἓξ ἀναβαθμῶν ἔνθεν καὶ ἔνθεν· οὐκ 
                            ἐγενήθη οὕτως ἐν πάσῃ βασιλείᾳ.
                        </p>
                    </div>
                    <div type="textpart" subtype="verse" n="20">
                        <p>καὶ πάντα τὰ σκεύη τοῦ βασιλέως
                             Σαλωμων χρυσίου, καὶ πάντα τὰ σκεύη οἴκου δρυμοῦ τοῦ 
                            Λιβάνου χρυσίῳ κατειλημμένα, οὐκ ἦν ἀργύριον λογιζόμενον ἐν 
                            ἡμέραις Σαλωμων εἰς οὐθέν·
                        </p>
                    </div>
                    <div type="textpart" subtype="verse" n="21">
                        <p>ὅτι ναῦς τῷ βασιλεῖ ἐπορεύετο εἰς 
                            Θαρσις μετὰ τῶν παίδων Χιραμ, ἅπαξ διὰ τριῶν ἐτῶν ἤρχετο 
                            πλοῖα ἐκ Θαρσις τῷ βασιλεῖ γέμοντα χρυσίου καὶ ἀργυρίου καὶ 
                            ὀδόντων ἐλεφαντίνων καὶ πιθήκων.
                        </p>
                    </div>
                    <div type="textpart" subtype="verse" n="22">
                        <p>καὶ ἐμεγαλύνθη Σαλωμων 
                            ὑπὲρ πάντας τοὺς βασιλεῖς καὶ πλούτῳ καὶ σοφίᾳ.
                        </p>
                    </div>
                    <div type="textpart" subtype="verse" n="23">
                        <p>καὶ πάντες οἱ 
                            βασιλεῖς τῆς γῆς ἐζήτουν τὸ πρόσωπον Σαλωμων ἀκοῦσαι τῆς 
                            σοφίας αὐτοῦ, ἧς ἔδωκεν ὁ θεὸς ἐν καρδίᾳ αὐτοῦ.
                        </p>
                    </div>
                    <div type="textpart" subtype="verse" n="24">
                        <p>καὶ αὐτοὶ 
                            ἔφερον ἕκαστος τὰ δῶρα αὐτοῦ, σκεύη ἀργυρᾶ καὶ σκεύη χρυσᾶ 
                            καὶ ἱματισμόν, στακτὴν καὶ ἡδύσματα, ἵππους καὶ ἡμιόνους, τὸ
                            κατ’ ἐνιαυτὸν ἐνιαυτόν.
                        </p>
                    </div>
                    <div type="textpart" subtype="verse" n="25">
                        <p>καὶ ἦσαν τῷ Σαλωμων τέσσαρες χιλιάδες 
                            θήλειαι ἵπποι εἰς ἅρματα καὶ δώδεκα χιλιάδες ἱππέων, καὶ ἔθετο 
                            αὐτοὺς ἐν πόλεσιν τῶν ἁρμάτων καὶ μετὰ τοῦ βασιλέως ἐν Ιερουσαλημ.
                        </p>
                    </div>
                    <div type="textpart" subtype="verse" n="26">
                        <p>καὶ ἦν ἡγούμενος πάντων τῶν βασιλέων ἀπὸ τοῦ ποταμοῦ
                             καὶ ἕως γῆς ἀλλοφύλων καὶ ἕως ὁρίου Αἰγύπτου.
                        </p>
                    </div>
                    <div type="textpart" subtype="verse" n="27">
                        <p>καὶ ἔδωκεν
                             ὁ βασιλεὺς τὸ χρυσίον καὶ τὸ ἀργύριον ἐν Ιερουσαλημ ὡς 
                            λίθους καὶ τὰς κέδρους ὡς συκαμίνους τὰς ἐν τῇ πεδινῇ εἰς πλῆθος.
                        </p>
                    </div>
                    <div type="textpart" subtype="verse" n="28">
                        <p>καὶ ἡ ἔξοδος τῶν ἵππων ἐξ Αἰγύπτου τῷ Σαλωμων καὶ ἐκ 
                            πάσης τῆς γῆς.
                        </p>
                    </div>
                    <div type="textpart" subtype="verse" n="29">
                        <p>Καὶ οἱ κατάλοιποι λόγοι Σαλωμων οἱ πρῶτοι καὶ οἱ ἔσχατοι 
                            ἰδοὺ γεγραμμένοι ἐπὶ τῶν λόγων Ναθαν τοῦ προφήτου καὶ ἐπὶ 
                            τῶν λόγων Αχια τοῦ Σηλωνίτου καὶ ἐν ταῖς ὁράσεσιν Ιωηλ τοῦ 
                            ὁρῶντος περὶ Ιεροβοαμ υἱοῦ Ναβατ.
                        </p>
                    </div>
                    <div type="textpart" subtype="verse" n="30">
                        <p>καὶ ἐβασίλευσεν Σαλωμων 
                            ὁ βασιλεὺς ἐπὶ πάντα Ισραηλ τεσσαράκοντα ἔτη.
                        </p>
                    </div>
                    <div type="textpart" subtype="verse" n="31">
                        <p>καὶ ἐκοιμήθη 
                            Σαλωμων, καὶ ἔθαψαν αὐτὸν ἐν πόλει Δαυιδ τοῦ πατρὸς αὐτοῦ, 
                            καὶ ἐβασίλευσεν Ροβοαμ υἱὸς αὐτοῦ ἀντ’ αὐτοῦ.
                        </p>
                    </div>
                </div>
                <div type="textpart" subtype="chapter" n="10">
                    <div type="textpart" subtype="verse" n="1">
                        <p>Καὶ ἦλθεν Ροβοαμ εἰς Συχεμ, ὅτι εἰς Συχεμ ἤρχετο πᾶς Ισραηλ 
                            βασιλεῦσαι αὐτόν.
                        </p>
                    </div>
                    <div type="textpart" subtype="verse" n="2">
                        <p>καὶ ἐγένετο ὡς ἤκουσεν Ιεροβοαμ υἱὸς Ναβατ 
                            —καὶ αὐτὸς ἐν Αἰγύπτῳ, ὡς ἔφυγεν ἀπὸ προσώπου Σαλωμων 
                            τοῦ βασιλέως, καὶ κατῴκησεν Ιεροβοαμ ἐν Αἰγύπτῳ—, καὶ ἀπέστρεψεν
                             Ιεροβοαμ ἐξ Αἰγύπτου.
                        </p>
                    </div>
                    <div type="textpart" subtype="verse" n="3">
                        <p>καὶ ἀπέστειλαν καὶ ἐκάλεσαν αὐτόν,
                             καὶ ἦλθεν Ιεροβοαμ καὶ πᾶσα ἡ ἐκκλησία Ισραηλ πρὸς Ροβοαμ 
                            λέγοντες
                        </p>
                    </div>
                    <div type="textpart" subtype="verse" n="4">
                        <p>Ὁ πατήρ σου ἐσκλήρυνεν τὸν ζυγὸν ἡμῶν, καὶ νῦν 
                            ἄφες ἀπὸ τῆς δουλείας τοῦ πατρός σου τῆς σκληρᾶς καὶ ἀπὸ τοῦ 
                            ζυγοῦ αὐτοῦ τοῦ βαρέος, οὗ ἔδωκεν ἐφ’ ἡμᾶς, καὶ δουλεύσομέν 
                            σοι.
                        </p>
                    </div>
                    <div type="textpart" subtype="verse" n="5">
                        <p>καὶ εἶπεν αὐτοῖς Πορεύεσθε ἕως τριῶν ἡμερῶν καὶ ἔρχεσθε 
                            πρός με· καὶ ἀπῆλθεν ὁ λαός.
                        </p>
                    </div>
                    <div type="textpart" subtype="verse" n="6">
                        <p>καὶ συνήγαγεν ὁ βασιλεὺς Ροβοαμ 
                            τοὺς πρεσβυτέρους τοὺς ἑστηκότας ἐναντίον Σαλωμων τοῦ πατρὸς 
                            αὐτοῦ ἐν τῷ ζῆν αὐτὸν λέγων Πῶς ὑμεῖς βουλεύεσθε τοῦ ἀποκριθῆναι
                             τῷ λαῷ τούτῳ λόγον;
                        </p>
                    </div>
                    <div type="textpart" subtype="verse" n="7">
                        <p>καὶ ἐλάλησαν αὐτῷ λέγοντες 
                            Ἐὰν ἐν τῇ σήμερον γένῃ εἰς ἀγαθὸν τῷ λαῷ τούτῳ καὶ εὐδοκήσῃς
                             καὶ λαλήσῃς αὐτοῖς λόγους ἀγαθούς, καὶ ἔσονταί σοι παῖδες 
                            πάσας τὰς ἡμέρας.
                        </p>
                    </div>
                    <div type="textpart" subtype="verse" n="8">
                        <p>καὶ κατέλιπεν τὴν βουλὴν τῶν πρεσβυτέρων, 
                            οἳ συνεβουλεύσαντο αὐτῷ, καὶ συνεβουλεύσατο μετὰ τῶν παιδαρίων
                             τῶν συνεκτραφέντων μετ’ αὐτοῦ τῶν ἑστηκότων ἐναντίον 
                            αὐτοῦ.
                        </p>
                    </div>
                    <div type="textpart" subtype="verse" n="9">
                        <p>καὶ εἶπεν αὐτοῖς Τί ὑμεῖς βουλεύεσθε καὶ ἀποκριθήσομαι 
                            λόγον τῷ λαῷ τούτῳ, οἳ ἐλάλησαν πρός με λέγοντες Ἄνες ἀπὸ
                            τοῦ ζυγοῦ, οὗ ἔδωκεν ὁ πατήρ σου ἐφ’ ἡμᾶς;
                        </p>
                    </div>
                    <div type="textpart" subtype="verse" n="10">
                        <p>καὶ ἐλάλησαν αὐτῷ
                             τὰ παιδάρια τὰ ἐκτραφέντα μετ’ αὐτοῦ Οὕτως λαλήσεις τῷ λαῷ 
                            τῷ λαλήσαντι πρὸς σὲ λέγων Ὁ πατήρ σου ἐβάρυνεν τὸν ζυγὸν 
                            ἡμῶν καὶ σὺ ἄφες ἀφ’ ἡμῶν, οὕτως ἐρεῖς Ὁ μικρὸς δάκτυλός μου 
                            παχύτερος τῆς ὀσφύος τοῦ πατρός μου·
                        </p>
                    </div>
                    <div type="textpart" subtype="verse" n="11">
                        <p>καὶ νῦν ὁ πατήρ μου 
                            ἐπαίδευσεν ὑμᾶς ζυγῷ βαρεῖ καὶ ἐγὼ προσθήσω ἐπὶ τὸν ζυγὸν 
                            ὑμῶν, ὁ πατήρ μου ἐπαίδευσεν ὑμᾶς ἐν μάστιγξιν καὶ ἐγὼ παιδεύσω
                             ὑμᾶς ἐν σκορπίοις.
                        </p>
                    </div>
                    <div type="textpart" subtype="verse" n="12">
                        <p>καὶ ἦλθεν Ιεροβοαμ καὶ πᾶς ὁ λαὸς 
                            πρὸς Ροβοαμ τῇ ἡμέρᾳ τῇ τρίτῃ, ὡς ἐλάλησεν ὁ βασιλεὺς λέγων 
                            Ἐπιστρέψατε πρός με τῇ ἡμέρᾳ τῇ τρίτῃ.
                        </p>
                    </div>
                    <div type="textpart" subtype="verse" n="13">
                        <p>καὶ ἀπεκρίθη ὁ βασιλεὺς
                             σκληρά, καὶ ἐγκατέλιπεν ὁ βασιλεὺς Ροβοαμ τὴν βουλὴν τῶν 
                            πρεσβυτέρων
                        </p>
                    </div>
                    <div type="textpart" subtype="verse" n="14">
                        <p>καὶ ἐλάλησεν πρὸς αὐτοὺς κατὰ τὴν βουλὴν τῶν 
                            νεωτέρων λέγων Ὁ πατήρ μου ἐβάρυνεν τὸν ζυγὸν ὑμῶν καὶ ἐγὼ 
                            προσθήσω ἐπ’ αὐτόν, ὁ πατήρ μου ἐπαίδευσεν ὑμᾶς ἐν μάστιγξιν 
                            καὶ ἐγὼ παιδεύσω ὑμᾶς ἐν σκορπίοις.
                        </p>
                    </div>
                    <div type="textpart" subtype="verse" n="15">
                        <p>καὶ οὐκ ἤκουσεν ὁ βασιλεὺς
                             τοῦ λαοῦ, ὅτι ἦν μεταστροφὴ παρὰ τοῦ θεοῦ λέγων Ἀνέστησεν
                             κύριος τὸν λόγον αὐτοῦ, ὃν ἐλάλησεν ἐν χειρὶ Αχια τοῦ Σηλωνίτου
                             περὶ Ιεροβοαμ υἱοῦ Ναβατ
                        </p>
                    </div>
                    <div type="textpart" subtype="verse" n="16">
                        <p>καὶ παντὸς Ισραηλ, ὅτι οὐκ ἤκουσεν
                             ὁ βασιλεὺς αὐτῶν. καὶ ἀπεκρίθη ὁ λαὸς πρὸς τὸν βασιλέα λέγων
                             Τίς ἡμῖν μερὶς ἐν Δαυιδ καὶ κληρονομία ἐν υἱῷ Ιεσσαι; εἰς 
                            τὰ σκηνώματά σου, Ισραηλ· νῦν βλέπε τὸν οἶκόν σου, Δαυιδ. καὶ 
                            ἐπορεύθη πᾶς Ισραηλ εἰς τὰ σκηνώματα αὐτοῦ·
                        </p>
                    </div>
                    <div type="textpart" subtype="verse" n="17">
                        <p>καὶ ἄνδρες 
                            Ισραηλ οἱ κατοικοῦντες ἐν πόλεσιν Ιουδα καὶ ἐβασίλευσεν ἐπ’ αὐτῶν
                             Ροβοαμ.
                        </p>
                    </div>
                    <div type="textpart" subtype="verse" n="18">
                        <p>καὶ ἀπέστειλεν ὁ βασιλεὺς Ροβοαμ τὸν Αδωνιραμ 
                            τὸν ἐπὶ τοῦ φόρου, καὶ ἐλιθοβόλησαν αὐτὸν οἱ υἱοὶ Ισραηλ λίθοις 
                            καὶ ἀπέθανεν· καὶ ὁ βασιλεὺς Ροβοαμ ἔσπευσεν τοῦ ἀναβῆναι εἰς 
                            τὸ ἅρμα τοῦ φυγεῖν εἰς Ιερουσαλημ.
                        </p>
                    </div>
                    <div type="textpart" subtype="verse" n="19">
                        <p>καὶ ἠθέτησεν Ισραηλ ἐν τῷ 
                            οἴκῳ Δαυιδ ἕως τῆς ἡμέρας ταύτης.
                        </p>
                    </div>
                </div>
                <div type="textpart" subtype="chapter" n="11">
                    <div type="textpart" subtype="verse" n="1">
                        <p>Καὶ ἦλθεν Ροβοαμ εἰς Ιερουσαλημ καὶ ἐξεκκλησίασεν τὸν Ιουδαν
                             καὶ Βενιαμιν, ἑκατὸν ὀγδοήκοντα χιλιάδας νεανίσκων ποιούντων
                             πόλεμον, καὶ ἐπολέμει πρὸς Ισραηλ τοῦ ἐπιστρέψαι τὴν βασιλείαν
                             τῷ Ροβοαμ.
                        </p>
                    </div>
                    <div type="textpart" subtype="verse" n="2">
                        <p>καὶ ἐγένετο λόγος κυρίου πρὸς Σαμαιαν ἄνθρωπον
                             τοῦ θεοῦ λέγων
                        </p>
                    </div>
                    <div type="textpart" subtype="verse" n="3">
                        <p>Εἰπὸν πρὸς Ροβοαμ τὸν τοῦ Σαλωμων καὶ 
                            πρὸς πάντα Ιουδαν καὶ Βενιαμιν λέγων
                        </p>
                    </div>
                    <div type="textpart" subtype="verse" n="4">
                        <p>Τάδε λέγει κύριος Οὐκ 
                            ἀναβήσεσθε καὶ οὐ πολεμήσετε πρὸς τοὺς ἀδελφοὺς ὑμῶν· ἀποστρέφετε
                            ἕκαστος εἰς τὸν οἶκον αὐτοῦ, ὅτι παρ’ ἐμοῦ ἐγένετο τὸ 
                            ῥῆμα τοῦτο. καὶ ἐπήκουσαν τοῦ λόγου κυρίου καὶ ἀπεστράφησαν 
                            τοῦ μὴ πορευθῆναι ἐπὶ Ιεροβοαμ.
                        </p>
                    </div>
                    <div type="textpart" subtype="verse" n="5">
                        <p>Καὶ κατῴκησεν Ροβοαμ εἰς Ιερουσαλημ καὶ ᾠκοδόμησεν πόλεις 
                            τειχήρεις ἐν τῇ Ιουδαίᾳ.
                        </p>
                    </div>
                    <div type="textpart" subtype="verse" n="6">
                        <p>καὶ ᾠκοδόμησεν τὴν Βαιθλεεμ καὶ τὴν 
                            Αιταμ καὶ τὴν Θεκωε
                        </p>
                    </div>
                    <div type="textpart" subtype="verse" n="7">
                        <p>καὶ τὴν Βαιθσουρα καὶ τὴν Σοκχωθ καὶ τὴν 
                            Οδολλαμ
                        </p>
                    </div>
                    <div type="textpart" subtype="verse" n="8">
                        <p>καὶ τὴν Γεθ καὶ τὴν Μαρισαν καὶ τὴν Ζιφ
                        </p>
                    </div>
                    <div type="textpart" subtype="verse" n="9">
                        <p>καὶ τὴν 
                            Αδωραιμ καὶ τὴν Λαχις καὶ τὴν Αζηκα
                        </p>
                    </div>
                    <div type="textpart" subtype="verse" n="10">
                        <p>καὶ τὴν Σαραα καὶ τὴν 
                            Αιαλων καὶ τὴν Χεβρων, ἥ ἐστιν τοῦ Ιουδα καὶ Βενιαμιν, πόλεις 
                            τειχήρεις.
                        </p>
                    </div>
                    <div type="textpart" subtype="verse" n="11">
                        <p>καὶ ὠχύρωσεν αὐτὰς τείχεσιν καὶ ἔδωκεν ἐν αὐταῖς 
                            ἡγουμένους καὶ παραθέσεις βρωμάτων, ἔλαιον καὶ οἶνον,
                        </p>
                    </div>
                    <div type="textpart" subtype="verse" n="12">
                        <p>κατὰ 
                            πόλιν καὶ κατὰ πόλιν θυρεοὺς καὶ δόρατα, καὶ κατίσχυσεν αὐτὰς 
                            εἰς πλῆθος σφόδρα· καὶ ἦσαν αὐτῷ Ιουδα καὶ Βενιαμιν. —
                        </p>
                    </div>
                    <div type="textpart" subtype="verse" n="13">
                        <p>καὶ 
                            οἱ ἱερεῖς καὶ οἱ Λευῖται, οἳ ἦσαν ἐν παντὶ Ισραηλ, συνήχθησαν 
                            πρὸς αὐτὸν ἐκ πάντων τῶν ὁρίων·
                        </p>
                    </div>
                    <div type="textpart" subtype="verse" n="14">
                        <p>ὅτι ἐγκατέλιπον οἱ Λευῖται 
                            τὰ σκηνώματα τῆς κατασχέσεως αὐτῶν καὶ ἐπορεύθησαν πρὸς 
                            Ιουδαν εἰς Ιερουσαλημ, ὅτι ἐξέβαλεν αὐτοὺς Ιεροβοαμ καὶ οἱ υἱοὶ 
                            αὐτοῦ τοῦ μὴ λειτουργεῖν κυρίῳ
                        </p>
                    </div>
                    <div type="textpart" subtype="verse" n="15">
                        <p>καὶ κατέστησεν ἑαυτῷ ἱερεῖς 
                            τῶν ὑψηλῶν καὶ τοῖς εἰδώλοις καὶ τοῖς ματαίοις καὶ τοῖς μόσχοις, 
                            ἃ ἐποίησεν Ιεροβοαμ,
                        </p>
                    </div>
                    <div type="textpart" subtype="verse" n="16">
                        <p>καὶ ἐξέβαλεν αὐτοὺς ἀπὸ φυλῶν Ισραηλ, 
                            οἳ ἔδωκαν καρδίαν αὐτῶν τοῦ ζητῆσαι κύριον θεὸν Ισραηλ, καὶ 
                            ἦλθον εἰς Ιερουσαλημ θῦσαι κυρίῳ θεῷ τῶν πατέρων αὐτῶν
                        </p>
                    </div>
                    <div type="textpart" subtype="verse" n="17">
                        <p>καὶ 
                            κατίσχυσαν τὴν βασιλείαν Ιουδα καὶ κατίσχυσαν Ροβοαμ τὸν τοῦ 
                            Σαλωμων εἰς ἔτη τρία, ὅτι ἐπορεύθη ἐν ταῖς ὁδοῖς Δαυιδ καὶ Σαλωμων
                             ἔτη τρία.
                        </p>
                    </div>
                    <div type="textpart" subtype="verse" n="18">
                        <p>Καὶ ἔλαβεν ἑαυτῷ Ροβοαμ γυναῖκα τὴν Μολλαθ θυγατέρα Ιεριμουθ
                             υἱοῦ Δαυιδ, Αβαιαν θυγατέρα Ελιαβ τοῦ Ιεσσαι,
                        </p>
                    </div>
                    <div type="textpart" subtype="verse" n="19">
                        <p>καὶ ἔτεκεν 
                            αὐτῷ υἱοὺς τὸν Ιαους καὶ τὸν Σαμαριαν καὶ τὸν Ροολλαμ.
                        </p>
                    </div>
                    <div type="textpart" subtype="verse" n="20">
                        <p>καὶ 
                            μετὰ ταῦτα ἔλαβεν ἑαυτῷ τὴν Μααχα θυγατέρα Αβεσσαλωμ, καὶ 
                            ἔτεκεν αὐτῷ τὸν Αβια καὶ τὸν Ιεθθι καὶ τὸν Ζιζα καὶ τὸν Εμμωθ.
                        </p>
                    </div>
                    <div type="textpart" subtype="verse" n="21">
                        <p>καὶ ἠγάπησεν Ροβοαμ τὴν Μααχαν θυγατέρα Αβεσσαλωμ ὑπὲρ
                            πάσας τὰς γυναῖκας αὐτοῦ καὶ τὰς παλλακὰς αὐτοῦ, ὅτι γυναῖκας 
                            δέκα ὀκτὼ εἶχεν καὶ παλλακὰς τριάκοντα· καὶ ἐγέννησεν υἱοὺς 
                            εἴκοσι ὀκτὼ καὶ θυγατέρας ἑξήκοντα.
                        </p>
                    </div>
                    <div type="textpart" subtype="verse" n="22">
                        <p>καὶ κατέστησεν εἰς ἄρχοντα 
                            Ροβοαμ τὸν Αβια τὸν τῆς Μααχα εἰς ἡγούμενον ἐν τοῖς ἀδελφοῖς 
                            αὐτοῦ, ὅτι βασιλεῦσαι διενοεῖτο αὐτόν·
                        </p>
                    </div>
                    <div type="textpart" subtype="verse" n="23">
                        <p>καὶ ηὐξήθη παρὰ πάντας 
                            τοὺς υἱοὺς αὐτοῦ ἐν πᾶσιν τοῖς ὁρίοις Ιουδα καὶ Βενιαμιν καὶ ἐν 
                            ταῖς πόλεσιν ταῖς ὀχυραῖς καὶ ἔδωκεν αὐταῖς τροφὰς πλῆθος πολὺ 
                            καὶ ᾐτήσατο πλῆθος γυναικῶν.
                        </p>
                    </div>
                </div>
                <div type="textpart" subtype="chapter" n="12">
                    <div type="textpart" subtype="verse" n="1">
                        <p>Καὶ ἐγένετο ὡς ἡτοιμάσθη ἡ βασιλεία Ροβοαμ καὶ ὡς κατεκρατήθη,
                             ἐγκατέλιπεν τὰς ἐντολὰς κυρίου καὶ πᾶς Ισραηλ μετ’ αὐτοῦ.
                        </p>
                    </div>
                    <div type="textpart" subtype="verse" n="2">
                        <p>καὶ ἐγένετο ἐν τῷ πέμπτῳ ἔτει τῆς βασιλείας Ροβοαμ ἀνέβη Σουσακιμ
                             βασιλεὺς Αἰγύπτου ἐπὶ Ιερουσαλημ, ὅτι ἥμαρτον ἐναντίον 
                            κυρίου,
                        </p>
                    </div>
                    <div type="textpart" subtype="verse" n="3">
                        <p>ἐν χιλίοις καὶ διακοσίοις ἅρμασιν καὶ ἑξήκοντα χιλιάσιν 
                            ἵππων, καὶ οὐκ ἦν ἀριθμὸς τοῦ πλήθους τοῦ ἐλθόντος μετ’ αὐτοῦ 
                            ἐξ Αἰγύπτου, Λίβυες, Τρωγλοδύται καὶ Αἰθίοπες.
                        </p>
                    </div>
                    <div type="textpart" subtype="verse" n="4">
                        <p>καὶ κατεκράτησαν 
                            τῶν πόλεων τῶν ὀχυρῶν, αἳ ἦσαν ἐν Ιουδα, καὶ ἦλθεν εἰς Ιερουσαλημ.
                        </p>
                    </div>
                    <div type="textpart" subtype="verse" n="5">
                        <p>καὶ Σαμαιας ὁ προφήτης ἦλθεν πρὸς Ροβοαμ καὶ πρὸς 
                            τοὺς ἄρχοντας Ιουδα τοὺς συναχθέντας εἰς Ιερουσαλημ ἀπὸ προσώπου
                             Σουσακιμ καὶ εἶπεν αὐτοῖς Οὕτως εἶπεν κύριος Ὑμεῖς ἐγκατελίπετέ
                             με, κἀγὼ ἐγκαταλείψω ὑμᾶς ἐν χειρὶ Σουσακιμ.
                        </p>
                    </div>
                    <div type="textpart" subtype="verse" n="6">
                        <p>καὶ 
                            ᾐσχύνθησαν οἱ ἄρχοντες Ισραηλ καὶ ὁ βασιλεὺς καὶ εἶπαν Δίκαιος 
                            ὁ κύριος.
                        </p>
                    </div>
                    <div type="textpart" subtype="verse" n="7">
                        <p>καὶ ἐν τῷ ἰδεῖν κύριον ὅτι ἐνετράπησαν, καὶ ἐγένετο 
                            λόγος κυρίου πρὸς Σαμαιαν λέγων Ἐνετράπησαν, οὐ καταφθερῶ 
                            αὐτούς· καὶ δώσω αὐτοὺς ὡς μικρὸν εἰς σωτηρίαν, καὶ οὐ μὴ 
                            στάξῃ ὁ θυμός μου ἐν Ιερουσαλημ,
                        </p>
                    </div>
                    <div type="textpart" subtype="verse" n="8">
                        <p>ὅτι ἔσονται εἰς παῖδας καὶ 
                            γνώσονται τὴν δουλείαν μου καὶ τὴν δουλείαν τῆς βασιλείας τῆς 
                            γῆς.
                        </p>
                    </div>
                    <div type="textpart" subtype="verse" n="9">
                        <p>καὶ ἀνέβη Σουσακιμ βασιλεὺς Αἰγύπτου καὶ ἔλαβεν τοὺς θησαυροὺς
                             τοὺς ἐν οἴκῳ κυρίου καὶ τοὺς θησαυροὺς τοὺς ἐν οἴκῳ 
                            τοῦ βασιλέως, τὰ πάντα ἔλαβεν· καὶ ἔλαβεν τοὺς θυρεοὺς τοὺς 
                            χρυσοῦς, οὓς ἐποίησεν Σαλωμων,
                        </p>
                    </div>
                    <div type="textpart" subtype="verse" n="10">
                        <p>καὶ ἐποίησεν Ροβοαμ θυρεοὺς 
                            χαλκοῦς ἀντ’ αὐτῶν. καὶ κατέστησεν ἐπ’ αὐτὸν Σουσακιμ ἄρχοντας 
                            παρατρεχόντων τοὺς φυλάσσοντας τὸν πυλῶνα τοῦ βασιλέως·
                        </p>
                    </div>
                    <div type="textpart" subtype="verse" n="11">
                        <p>καὶ ἐγένετο ἐν τῷ εἰσελθεῖν τὸν βασιλέα εἰς οἶκον κυρίου, εἰσεπορεύοντο
                             οἱ φυλάσσοντες καὶ οἱ παρατρέχοντες καὶ οἱ ἐπιστρέφοντες
                             εἰς ἀπάντησιν τῶν παρατρεχόντων.
                        </p>
                    </div>
                    <div type="textpart" subtype="verse" n="12">
                        <p>καὶ ἐν τῷ ἐντραπῆναι 
                            αὐτὸν ἀπεστράφη ἀπ’ αὐτοῦ ὀργὴ κυρίου καὶ οὐκ εἰς καταφθορὰν 
                            εἰς τέλος· καὶ γὰρ ἐν Ιουδα ἦσαν λόγοι ἀγαθοί.
                        </p>
                    </div>
                    <div type="textpart" subtype="verse" n="13">
                        <p>Καὶ κατίσχυσεν Ροβοαμ ἐν Ιερουσαλημ καὶ ἐβασίλευσεν· καὶ 
                            τεσσαράκοντα καὶ ἑνὸς ἐτῶν Ροβοαμ ἐν τῷ βασιλεῦσαι αὐτὸν καὶ 
                            ἑπτακαίδεκα ἔτη ἐβασίλευσεν ἐν Ιερουσαλημ ἐν τῇ πόλει, ᾗ ἐξελέξατο
                             κύριος ἐπονομάσαι τὸ ὄνομα αὐτοῦ ἐκεῖ ἐκ πασῶν φυλῶν 
                            υἱῶν Ισραηλ· καὶ ὄνομα τῆς μητρὸς αὐτοῦ Νοομμα ἡ Αμμανῖτις.
                        </p>
                    </div>
                    <div type="textpart" subtype="verse" n="14">
                        <p>καὶ ἐποίησεν τὸ πονηρόν, ὅτι οὐ κατεύθυνεν τὴν καρδίαν αὐτοῦ 
                            ἐκζητῆσαι τὸν κύριον.
                        </p>
                    </div>
                    <div type="textpart" subtype="verse" n="15">
                        <p>καὶ λόγοι Ροβοαμ οἱ πρῶτοι καὶ οἱ ἔσχατοι
                             οὐκ ἰδοὺ γεγραμμένοι ἐν τοῖς λόγοις Σαμαια τοῦ προφήτου 
                            καὶ Αδδω τοῦ ὁρῶντος καὶ πράξεις αὐτοῦ; καὶ ἐπολέμει Ροβοαμ 
                            τὸν Ιεροβοαμ πάσας τὰς ἡμέρας.
                        </p>
                    </div>
                    <div type="textpart" subtype="verse" n="16">
                        <p>καὶ ἀπέθανεν Ροβοαμ καὶ ἐτάφη 
                            μετὰ τῶν πατέρων αὐτοῦ καὶ ἐτάφη ἐν πόλει Δαυιδ, καὶ ἐβασίλευσεν
                             Αβια υἱὸς αὐτοῦ ἀντ’ αὐτοῦ.
                        </p>
                    </div>
                </div>
                <div type="textpart" subtype="chapter" n="13">
                    <div type="textpart" subtype="verse" n="1">
                        <p>Ἐν τῷ ὀκτωκαιδεκάτῳ ἔτει τῆς βασιλείας Ιεροβοαμ ἐβασίλευσεν 
                            Αβια ἐπὶ Ιουδαν·
                        </p>
                    </div>
                    <div type="textpart" subtype="verse" n="2">
                        <p>ἔτη τρία ἐβασίλευσεν ἐν Ιερουσαλημ, καὶ ὄνομα 
                            τῇ μητρὶ αὐτοῦ Μααχα θυγάτηρ Ουριηλ ἀπὸ Γαβαων. καὶ πόλεμος 
                            ἦν ἀνὰ μέσον Αβια καὶ ἀνὰ μέσον Ιεροβοαμ.
                        </p>
                    </div>
                    <div type="textpart" subtype="verse" n="3">
                        <p>καὶ παρετάξατο 
                            Αβια τὸν πόλεμον ἐν δυνάμει πολεμισταῖς δυνάμεως τετρακοσίαις 
                            χιλιάσιν ἀνδρῶν δυνατῶν, καὶ Ιεροβοαμ παρετάξατο πρὸς αὐτὸν 
                            πόλεμον ἐν ὀκτακοσίαις χιλιάσιν, δυνατοὶ πολεμισταὶ δυνάμεως.
                        </p>
                    </div>
                    <div type="textpart" subtype="verse" n="4">
                        <p>καὶ ἀνέστη Αβια ἀπὸ τοῦ ὄρους Σομορων, ὅ ἐστιν ἐν τῷ ὄρει 
                            Εφραιμ, καὶ εἶπεν Ἀκούσατε, Ιεροβοαμ καὶ πᾶς Ισραηλ.
                        </p>
                    </div>
                    <div type="textpart" subtype="verse" n="5">
                        <p>οὐχ ὑμῖν 
                            γνῶναι ὅτι κύριος ὁ θεὸς Ισραηλ ἔδωκεν βασιλείαν ἐπὶ τὸν Ισραηλ 
                            εἰς τὸν αἰῶνα τῷ Δαυιδ καὶ τοῖς υἱοῖς αὐτοῦ διαθήκην ἁλός;
                        </p>
                    </div>
                    <div type="textpart" subtype="verse" n="6">
                        <p>καὶ 
                            ἀνέστη Ιεροβοαμ ὁ τοῦ Ναβατ ὁ παῖς Σαλωμων τοῦ Δαυιδ καὶ 
                            ἀπέστη ἀπὸ τοῦ κυρίου αὐτοῦ.
                        </p>
                    </div>
                    <div type="textpart" subtype="verse" n="7">
                        <p>καὶ συνήχθησαν πρὸς αὐτὸν ἄνδρες
                             λοιμοὶ υἱοὶ παράνομοι, καὶ ἀντέστη πρὸς Ροβοαμ τὸν τοῦ 
                            Σαλωμων, καὶ Ροβοαμ ἦν νεώτερος καὶ δειλὸς τῇ καρδίᾳ καὶ οὐκ 
                            ἀντέστη κατὰ πρόσωπον αὐτοῦ.
                        </p>
                    </div>
                    <div type="textpart" subtype="verse" n="8">
                        <p>καὶ νῦν λέγετε ὑμεῖς ἀντιστῆναι 
                            κατὰ πρόσωπον βασιλείας κυρίου διὰ χειρὸς υἱῶν Δαυιδ· καὶ 
                            ὑμεῖς πλῆθος πολύ, καὶ μεθ’ ὑμῶν μόσχοι χρυσοῖ, οὓς ἐποίησεν 
                            ὑμῖν Ιεροβοαμ εἰς θεούς.
                        </p>
                    </div>
                    <div type="textpart" subtype="verse" n="9">
                        <p>ἦ οὐκ ἐξεβάλετε τοὺς ἱερεῖς κυρίου τοὺς 
                            υἱοὺς Ααρων καὶ τοὺς Λευίτας καὶ ἐποιήσατε ἑαυτοῖς ἱερεῖς ἐκ 
                            τοῦ λαοῦ τῆς γῆς; πᾶς ὁ προσπορευόμενος πληρῶσαι τὰς χεῖρας 
                            ἐν μόσχῳ ἐκ βοῶν καὶ κριοῖς ἑπτὰ καὶ ἐγίνετο εἰς ἱερέα τῷ μὴ 
                            ὄντι θεῷ.
                        </p>
                    </div>
                    <div type="textpart" subtype="verse" n="10">
                        <p>καὶ ἡμεῖς κύριον τὸν θεὸν ἡμῶν οὐκ ἐγκατελίπομεν,
                            καὶ οἱ ἱερεῖς αὐτοῦ λειτουργοῦσιν τῷ κυρίῳ οἱ υἱοὶ Ααρων καὶ οἱ 
                            Λευῖται ἐν ταῖς ἐφημερίαις αὐτῶν·
                        </p>
                    </div>
                    <div type="textpart" subtype="verse" n="11">
                        <p>θυμιῶσιν τῷ κυρίῳ ὁλοκαυτώματα
                             πρωὶ καὶ δείλης καὶ θυμίαμα συνθέσεως, καὶ προθέσεις 
                            ἄρτων ἐπὶ τῆς τραπέζης τῆς καθαρᾶς, καὶ ἡ λυχνία ἡ χρυσῆ καὶ 
                            οἱ λυχνοὶ τῆς καύσεως ἀνάψαι δείλης, ὅτι φυλάσσομεν ἡμεῖς τὰς 
                            φυλακὰς κυρίου τοῦ θεοῦ τῶν πατέρων ἡμῶν, καὶ ὑμεῖς ἐγκατελίπετε
                             αὐτόν.
                        </p>
                    </div>
                    <div type="textpart" subtype="verse" n="12">
                        <p>καὶ ἰδοὺ μεθ’ ἡμῶν ἐν ἀρχῇ κύριος καὶ οἱ ἱερεῖς 
                            αὐτοῦ καὶ αἱ σάλπιγγες τῆς σημασίας τοῦ σημαίνειν ἐφ’ ὑμᾶς. οἱ 
                            υἱοὶ τοῦ Ισραηλ, πολεμήσετε πρὸς κύριον θεὸν τῶν πατέρων ἡμῶν, 
                            ὅτι οὐκ εὐοδωθήσεται ὑμῖν. —
                        </p>
                    </div>
                    <div type="textpart" subtype="verse" n="13">
                        <p>καὶ Ιεροβοαμ ἀπέστρεψεν τὸ ἔνεδρον
                             ἐλθεῖν αὐτῶν ἐκ τῶν ὄπισθεν· καὶ ἐγένετο ἔμπροσθεν Ιουδα, 
                            καὶ τὸ ἔνεδρον ἐκ τῶν ὄπισθεν.
                        </p>
                    </div>
                    <div type="textpart" subtype="verse" n="14">
                        <p>καὶ ἀπέστρεψεν Ιουδας, καὶ ἰδοὺ 
                            αὐτοῖς ὁ πόλεμος ἐκ τῶν ἔμπροσθεν καὶ ἐκ τῶν ὄπισθεν, καὶ ἐβόησαν
                             πρὸς κύριον, καὶ οἱ ἱερεῖς ἐσάλπισαν ταῖς σάλπιγξιν.
                        </p>
                    </div>
                    <div type="textpart" subtype="verse" n="15">
                        <p>καὶ 
                            ἐβόησαν ἄνδρες Ιουδα, καὶ ἐγένετο ἐν τῷ βοᾶν ἄνδρας Ιουδα καὶ 
                            κύριος ἐπάταξεν τὸν Ιεροβοαμ καὶ τὸν Ισραηλ ἐναντίον Αβια καὶ 
                            Ιουδα.
                        </p>
                    </div>
                    <div type="textpart" subtype="verse" n="16">
                        <p>καὶ ἔφυγον οἱ υἱοὶ Ισραηλ ἀπὸ προσώπου Ιουδα, καὶ παρέδωκεν
                             αὐτοὺς κύριος εἰς τὰς χεῖρας αὐτῶν.
                        </p>
                    </div>
                    <div type="textpart" subtype="verse" n="17">
                        <p>καὶ ἐπάταξεν ἐν αὐτοῖς
                             Αβια καὶ ὁ λαὸς αὐτοῦ πληγὴν μεγάλην, καὶ ἔπεσον τραυματίαι
                             ἀπὸ Ισραηλ πεντακόσιαι χιλιάδες ἄνδρες δυνατοί.
                        </p>
                    </div>
                    <div type="textpart" subtype="verse" n="18">
                        <p>καὶ ἐταπεινώθησαν
                             οἱ υἱοὶ Ισραηλ ἐν τῇ ἡμέρᾳ ἐκείνῃ, καὶ κατίσχυσαν οἱ 
                            υἱοὶ Ιουδα, ὅτι ἤλπισαν ἐπὶ κύριον θεὸν τῶν πατέρων αὐτῶν.
                        </p>
                    </div>
                    <div type="textpart" subtype="verse" n="19">
                        <p>καὶ 
                            κατεδίωξεν Αβια ὀπίσω Ιεροβοαμ καὶ προκατελάβετο παρ’ αὐτοῦ 
                            πόλεις, τὴν Βαιθηλ καὶ τὰς κώμας αὐτῆς καὶ τὴν Ισανα καὶ τὰς 
                            κώμας αὐτῆς καὶ τὴν Εφρων καὶ τὰς κώμας αὐτῆς.
                        </p>
                    </div>
                    <div type="textpart" subtype="verse" n="20">
                        <p>καὶ οὐκ ἔσχεν 
                            ἰσχὺν Ιεροβοαμ ἔτι πάσας τὰς ἡμέρας Αβια, καὶ ἐπάταξεν αὐτὸν 
                            κύριος, καὶ ἐτελεύτησεν.
                        </p>
                    </div>
                    <div type="textpart" subtype="verse" n="21">
                        <p>Καὶ κατίσχυσεν Αβια καὶ ἔλαβεν ἑαυτῷ γυναῖκας δέκα τέσσαρας 
                            καὶ ἐγέννησεν υἱοὺς εἴκοσι δύο καὶ θυγατέρας δέκα ἕξ.
                        </p>
                    </div>
                    <div type="textpart" subtype="verse" n="22">
                        <p>καὶ οἱ 
                            λοιποὶ λόγοι Αβια καὶ αἱ πράξεις αὐτοῦ καὶ οἱ λόγοι αὐτοῦ γεγραμμένοι
                             ἐπὶ βιβλίῳ τοῦ προφήτου Αδδω.
                        </p>
                    </div>
                    <div type="textpart" subtype="verse" n="23">
                        <p>καὶ ἀπέθανεν Αβια μετὰ 
                            τῶν πατέρων αὐτοῦ, καὶ ἔθαψαν αὐτὸν ἐν πόλει Δαυιδ, καὶ ἐβασίλευσεν
                             Ασα υἱὸς αὐτοῦ ἀντ’ αὐτοῦ.
                        </p>
                        <p rend=" indent(1)">Ἐν ταῖς ἡμέραις Ασα ἡσύχασεν ἡ γῆ Ιουδα ἔτη δέκα.
                        </p>
                    </div>
                </div>
                <div type="textpart" subtype="chapter" n="14">
                    <div type="textpart" subtype="verse" n="1">
                        <p>καὶ ἐποίησεν
                             τὸ καλὸν καὶ τὸ εὐθὲς ἐνώπιον κυρίου θεοῦ αὐτοῦ.
                        </p>
                    </div>
                    <div type="textpart" subtype="verse" n="2">
                        <p>καὶ ἀπέστησεν
                             τὰ θυσιαστήρια τῶν ἀλλοτρίων καὶ τὰ ὑψηλὰ καὶ συνέτριψεν
                            τὰς στήλας καὶ ἐξέκοψεν τὰ ἄλση
                        </p>
                    </div>
                    <div type="textpart" subtype="verse" n="3">
                        <p>καὶ εἶπεν τῷ Ιουδα ἐκζητῆσαι
                             τὸν κύριον θεὸν τῶν πατέρων αὐτῶν καὶ ποιῆσαι τὸν νόμον
                             καὶ τὰς ἐντολάς.
                        </p>
                    </div>
                    <div type="textpart" subtype="verse" n="4">
                        <p>καὶ ἀπέστησεν ἀπὸ πασῶν τῶν πόλεων 
                            Ιουδα τὰ θυσιαστήρια καὶ τὰ εἴδωλα. καὶ εἰρήνευσεν·
                        </p>
                    </div>
                    <div type="textpart" subtype="verse" n="5">
                        <p>πόλεις τειχήρεις
                             ἐν γῇ Ιουδα, ὅτι εἰρήνευσεν ἡ γῆ· καὶ οὐκ ἦν αὐτῷ πόλεμος
                             ἐν τοῖς ἔτεσιν τούτοις, ὅτι κατέπαυσεν αὐτῷ κύριος.
                        </p>
                    </div>
                    <div type="textpart" subtype="verse" n="6">
                        <p>καὶ εἶπεν
                             τῷ Ιουδα Οἰκοδομήσωμεν τὰς πόλεις ταύτας καὶ ποιήσωμεν 
                            τείχη καὶ πύργους καὶ πύλας καὶ μοχλοὺς ἐν ᾧ τῆς γῆς κυριεύσομεν,
                             ὅτι καθὼς ἐξεζητήσαμεν κύριον θεὸν ἡμῶν, ἐξεζήτησεν 
                            ἡμᾶς καὶ κατέπαυσεν ἡμᾶς κυκλόθεν καὶ εὐόδωσεν ἡμῖν.
                        </p>
                    </div>
                    <div type="textpart" subtype="verse" n="7">
                        <p>καὶ ἐγένετο
                             τῷ Ασα δύναμις ὁπλοφόρων αἰρόντων θυρεοὺς καὶ δόρατα 
                            ἐν γῇ Ιουδα τριακόσιαι χιλιάδες καὶ ἐν γῇ Βενιαμιν πελτασταὶ καὶ 
                            τοξόται διακόσιαι καὶ πεντήκοντα χιλιάδες, πάντες οὗτοι πολεμισταὶ
                             δυνάμεως.
                        </p>
                    </div>
                    <div type="textpart" subtype="verse" n="8">
                        <p>Καὶ ἐξῆλθεν ἐπ’ αὐτοὺς Ζαρε ὁ Αἰθίοψ ἐν δυνάμει, ἐν χιλίαις 
                            χιλιάσιν καὶ ἅρμασιν τριακοσίοις, καὶ ἦλθεν ἕως Μαρισα.
                        </p>
                    </div>
                    <div type="textpart" subtype="verse" n="9">
                        <p>καὶ ἐξῆλθεν
                             Ασα εἰς συνάντησιν αὐτῷ καὶ παρετάξατο πόλεμον ἐν τῇ 
                            φάραγγι κατὰ βορρᾶν Μαρισης.
                        </p>
                    </div>
                    <div type="textpart" subtype="verse" n="10">
                        <p>καὶ ἐβόησεν Ασα πρὸς κύριον 
                            θεὸν αὐτοῦ καὶ εἶπεν Κύριε, οὐκ ἀδυνατεῖ παρὰ σοὶ σῴζειν ἐν 
                            πολλοῖς καὶ ἐν ὀλίγοις· κατίσχυσον ἡμᾶς, κύριε ὁ θεὸς ἡμῶν, ὅτι 
                            ἐπὶ σοὶ πεποίθαμεν καὶ ἐπὶ τῷ ὀνόματί σου ἤλθαμεν ἐπὶ τὸ πλῆθος
                             τὸ πολὺ τοῦτο· κύριε ὁ θεὸς ἡμῶν, μὴ κατισχυσάτω πρὸς 
                            σὲ ἄνθρωπος.
                        </p>
                    </div>
                    <div type="textpart" subtype="verse" n="11">
                        <p>καὶ ἐπάταξεν κύριος τοὺς Αἰθίοπας ἐναντίον Ιουδα, 
                            καὶ ἔφυγον οἱ Αἰθίοπες·
                        </p>
                    </div>
                    <div type="textpart" subtype="verse" n="12">
                        <p>καὶ κατεδίωξεν Ασα καὶ ὁ λαὸς αὐτοῦ 
                            ἕως Γεδωρ, καὶ ἔπεσον Αἰθίοπες ὥστε μὴ εἶναι ἐν αὐτοῖς περιποίησιν,
                             ὅτι συνετρίβησαν ἐνώπιον κυρίου καὶ ἐναντίον τῆς δυνάμεως
                             αὐτοῦ· καὶ ἐσκύλευσαν σκῦλα πολλά.
                        </p>
                    </div>
                    <div type="textpart" subtype="verse" n="13">
                        <p>καὶ ἐξέκοψαν τὰς 
                            κώμας αὐτῶν κύκλῳ Γεδωρ, ὅτι ἐγενήθη ἔκστασις κυρίου ἐπ’ αὐτούς,
                             καὶ ἐσκύλευσαν πάσας τὰς πόλεις αὐτῶν, ὅτι πολλὰ σκῦλα 
                            ἐγενήθη αὐτοῖς·
                        </p>
                    </div>
                    <div type="textpart" subtype="verse" n="14">
                        <p>καί γε σκηνὰς κτήσεων, τοὺς Αμαζονεῖς, ἐξέκοψαν
                             καὶ ἔλαβον πρόβατα πολλὰ καὶ καμήλους καὶ ἐπέστρεψαν 
                            εἰς Ιερουσαλημ.
                        </p>
                    </div>
                </div>
                <div type="textpart" subtype="chapter" n="15">
                    <div type="textpart" subtype="verse" n="1">
                        <p>Καὶ Αζαριας υἱὸς Ωδηδ, ἐγένετο ἐπ’ αὐτὸν πνεῦμα κυρίου,
                        </p>
                    </div>
                    <div type="textpart" subtype="verse" n="2">
                        <p>καὶ 
                            ἐξῆλθεν εἰς ἀπάντησιν Ασα καὶ παντὶ Ιουδα καὶ Βενιαμιν καὶ εἶπεν 
                            Ἀκούσατέ μου, Ασα καὶ πᾶς Ιουδα καὶ Βενιαμιν· κύριος μεθ’ ὑμῶν 
                            ἐν τῷ εἶναι ὑμᾶς μετ’ αὐτοῦ, καὶ ἐὰν ἐκζητήσητε αὐτόν, εὑρεθήσεται
                            ὑμῖν, καὶ ἐὰν ἐγκαταλίπητε αὐτόν, ἐγκαταλείψει ὑμᾶς.
                        </p>
                    </div>
                    <div type="textpart" subtype="verse" n="3">
                        <p>καὶ 
                            ἡμέραι πολλαὶ τῷ Ισραηλ ἐν οὐ θεῷ ἀληθινῷ καὶ οὐχ ἱερέως ὑποδεικνύοντος
                             καὶ ἐν οὐ νόμῳ·
                        </p>
                    </div>
                    <div type="textpart" subtype="verse" n="4">
                        <p>καὶ ἐπιστρέψει ἐπὶ κύριον θεὸν 
                            Ισραηλ, καὶ εὑρεθήσεται αὐτοῖς.
                        </p>
                    </div>
                    <div type="textpart" subtype="verse" n="5">
                        <p>καὶ ἐν ἐκείνῳ τῷ καιρῷ οὐκ ἔστιν 
                            εἰρήνη τῷ ἐκπορευομένῳ καὶ τῷ εἰσπορευομένῳ, ὅτι ἔκστασις κυρίου
                             ἐπὶ πάντας τοὺς κατοικοῦντας τὰς χώρας.
                        </p>
                    </div>
                    <div type="textpart" subtype="verse" n="6">
                        <p>καὶ πολεμήσει 
                            ἔθνος πρὸς ἔθνος καὶ πόλις πρὸς πόλιν, ὅτι ὁ θεὸς ἐξέστησεν 
                            αὐτοὺς ἐν πάσῃ θλίψει.
                        </p>
                    </div>
                    <div type="textpart" subtype="verse" n="7">
                        <p>καὶ ὑμεῖς ἰσχύσατε, καὶ μὴ ἐκλυέσθωσαν 
                            αἱ χεῖρες ὑμῶν, ὅτι ἔστιν μισθὸς τῇ ἐργασίᾳ ὑμῶν. —
                        </p>
                    </div>
                    <div type="textpart" subtype="verse" n="8">
                        <p>καὶ ἐν τῷ 
                            ἀκοῦσαι τοὺς λόγους τούτους καὶ τὴν προφητείαν Αδαδ τοῦ προφήτου
                             καὶ κατίσχυσεν καὶ ἐξέβαλεν τὰ βδελύγματα ἀπὸ πάσης τῆς 
                            γῆς Ιουδα καὶ Βενιαμιν καὶ ἀπὸ τῶν πόλεων, ὧν κατέσχεν ἐν ὄρει 
                            Εφραιμ, καὶ ἐνεκαίνισεν τὸ θυσιαστήριον κυρίου, ὃ ἦν ἔμπροσθεν 
                            τοῦ ναοῦ κυρίου.
                        </p>
                    </div>
                    <div type="textpart" subtype="verse" n="9">
                        <p>καὶ ἐξεκκλησίασεν τὸν Ιουδαν καὶ Βενιαμιν καὶ 
                            τοὺς προσηλύτους τοὺς παροικοῦντας μετ’ αὐτοῦ ἀπὸ Εφραιμ καὶ 
                            ἀπὸ Μανασση καὶ ἀπὸ Συμεων, ὅτι προσετέθησαν πρὸς αὐτὸν 
                            πολλοὶ τοῦ Ισραηλ ἐν τῷ ἰδεῖν αὐτοὺς ὅτι κύριος ὁ θεὸς αὐτοῦ 
                            μετ’ αὐτοῦ.
                        </p>
                    </div>
                    <div type="textpart" subtype="verse" n="10">
                        <p>καὶ συνήχθησαν εἰς Ιερουσαλημ ἐν τῷ μηνὶ τῷ τρίτῳ 
                            ἐν τῷ πεντεκαιδεκάτῳ ἔτει τῆς βασιλείας Ασα.
                        </p>
                    </div>
                    <div type="textpart" subtype="verse" n="11">
                        <p>καὶ ἔθυσεν τῷ κυρίῳ
                             ἐν ἐκείνῃ τῇ ἡμέρᾳ ἀπὸ τῶν σκύλων, ὧν ἤνεγκαν, μόσχους 
                            ἑπτακοσίους καὶ πρόβατα ἑπτακισχίλια.
                        </p>
                    </div>
                    <div type="textpart" subtype="verse" n="12">
                        <p>καὶ διῆλθεν ἐν διαθήκῃ 
                            ζητῆσαι κύριον θεὸν τῶν πατέρων αὐτῶν ἐξ ὅλης τῆς καρδίας καὶ 
                            ἐξ ὅλης τῆς ψυχῆς·
                        </p>
                    </div>
                    <div type="textpart" subtype="verse" n="13">
                        <p>καὶ πᾶς, ὃς ἐὰν μὴ ἐκζητήσῃ κύριον θεὸν 
                            Ισραηλ, ἀποθανεῖται ἀπὸ νεωτέρου ἕως πρεσβυτέρου, ἀπὸ ἀνδρὸς 
                            ἕως γυναικός.
                        </p>
                    </div>
                    <div type="textpart" subtype="verse" n="14">
                        <p>καὶ ὤμοσαν ἐν τῷ κυρίῳ ἐν φωνῇ μεγάλῃ καὶ ἐν 
                            σάλπιγξιν καὶ ἐν κερατίναις.
                        </p>
                    </div>
                    <div type="textpart" subtype="verse" n="15">
                        <p>καὶ ηὐφράνθησαν πᾶς Ιουδα περὶ 
                            τοῦ ὅρκου, ὅτι ἐξ ὅλης τῆς ψυχῆς ὤμοσαν καὶ ἐν πάσῃ θελήσει 
                            ἐζήτησαν αὐτόν, καὶ εὑρέθη αὐτοῖς καὶ κατέπαυσεν αὐτοῖς κύριος 
                            κυκλόθεν. —
                        </p>
                    </div>
                    <div type="textpart" subtype="verse" n="16">
                        <p>καὶ τὴν Μααχα τὴν μητέρα αὐτοῦ μετέστησεν τοῦ 
                            μὴ εἶναι τῇ Ἀστάρτῃ λειτουργοῦσαν καὶ κατέκοψεν τὸ εἴδωλον 
                            καὶ κατέκαυσεν ἐν χειμάρρῳ Κεδρων.
                        </p>
                    </div>
                    <div type="textpart" subtype="verse" n="17">
                        <p>πλὴν τὰ ὑψηλὰ οὐκ ἀπέστησαν,
                             ἔτι ὑπῆρχεν ἐν τῷ Ισραηλ· ἀλλ’ ἢ καρδία Ασα ἐγένετο 
                            πλήρης πάσας τὰς ἡμέρας αὐτοῦ.
                        </p>
                    </div>
                    <div type="textpart" subtype="verse" n="18">
                        <p>καὶ εἰσήνεγκεν τὰ ἅγια Δαυιδ 
                            τοῦ πατρὸς αὐτοῦ καὶ τὰ ἅγια οἴκου κυρίου τοῦ θεοῦ, ἀργύριον 
                            καὶ χρυσίον καὶ σκεύη.
                        </p>
                    </div>
                    <div type="textpart" subtype="verse" n="19">
                        <p>Καὶ πόλεμος οὐκ ἦν μετ’ αὐτοῦ ἕως τοῦ πέμπτου καὶ τριακοστοῦ
                             ἔτους τῆς βασιλείας Ασα.
                        </p>
                    </div>
                </div>
                <div type="textpart" subtype="chapter" n="16">
                    <div type="textpart" subtype="verse" n="1">
                        <p>καὶ ἐν τῷ ὀγδόῳ καὶ τριακοστῷ 
                            ἔτει τῆς βασιλείας Ασα ἀνέβη Βαασα βασιλεὺς Ισραηλ ἐπὶ Ιουδαν 
                            καὶ ᾠκοδόμησεν τὴν Ραμα τοῦ μὴ δοῦναι ἔξοδον καὶ εἴσοδον τῷ 
                            Ασα βασιλεῖ Ιουδα.
                        </p>
                    </div>
                    <div type="textpart" subtype="verse" n="2">
                        <p>καὶ ἔλαβεν Ασα χρυσίον καὶ ἀργύριον ἐκ θησαυρῶν
                             οἴκου κυρίου καὶ οἴκου τοῦ βασιλέως καὶ ἀπέστειλεν πρὸς 
                            τὸν υἱὸν τοῦ Αδερ βασιλέως Συρίας τὸν κατοικοῦντα ἐν Δαμασκῷ 
                            λέγων
                        </p>
                    </div>
                    <div type="textpart" subtype="verse" n="3">
                        <p>Διάθου διαθήκην ἀνὰ μέσον ἐμοῦ καὶ σοῦ καὶ ἀνὰ μέσον 
                            τοῦ πατρός μου καὶ ἀνὰ μέσον τοῦ πατρός σου· ἰδοὺ ἀπέσταλκά 
                            σοι χρυσίον καὶ ἀργύριον, δεῦρο καὶ διασκέδασον ἀπ’ ἐμοῦ τὸν 
                            Βαασα βασιλέα Ισραηλ καὶ ἀπελθέτω ἀπ’ ἐμοῦ.
                        </p>
                    </div>
                    <div type="textpart" subtype="verse" n="4">
                        <p>καὶ ἤκουσεν υἱὸς 
                            Αδερ τοῦ βασιλέως Ασα καὶ ἀπέστειλεν τοὺς ἄρχοντας τῆς δυνάμεως
                             αὐτοῦ ἐπὶ τὰς πόλεις Ισραηλ καὶ ἐπάταξεν τὴν Ιων καὶ τὴν 
                            Δαν καὶ τὴν Αβελμαιν καὶ πάσας τὰς περιχώρους Νεφθαλι.
                        </p>
                    </div>
                    <div type="textpart" subtype="verse" n="5">
                        <p>καὶ 
                            ἐγένετο ἐν τῷ ἀκοῦσαι Βαασα ἀπέλιπεν τοῦ μηκέτι οἰκοδομεῖν τὴν 
                            Ραμα καὶ κατέπαυσεν τὸ ἔργον αὐτοῦ.
                        </p>
                    </div>
                    <div type="textpart" subtype="verse" n="6">
                        <p>καὶ Ασα ὁ βασιλεὺς ἔλαβεν 
                            πάντα τὸν Ιουδαν καὶ ἔλαβεν τοὺς λίθους τῆς Ραμα καὶ τὰ ξύλα 
                            αὐτῆς, ἃ ᾠκοδόμησεν Βαασα, καὶ ᾠκοδόμησεν ἐν αὐτοῖς τὴν Γαβαε 
                            καὶ τὴν Μασφα. —
                        </p>
                    </div>
                    <div type="textpart" subtype="verse" n="7">
                        <p>καὶ ἐν τῷ καιρῷ ἐκείνῳ ἦλθεν Ανανι ὁ προφήτης
                             πρὸς Ασα βασιλέα Ιουδα καὶ εἶπεν αὐτῷ Ἐν τῷ πεποιθέναι 
                            σε ἐπὶ βασιλέα Συρίας καὶ μὴ πεποιθέναι σε ἐπὶ κύριον θεόν σου, 
                            διὰ τοῦτο ἐσώθη δύναμις Συρίας ἀπὸ τῆς χειρός σου.
                        </p>
                    </div>
                    <div type="textpart" subtype="verse" n="8">
                        <p>οὐχ οἱ 
                            Αἰθίοπες καὶ Λίβυες ἦσαν εἰς δύναμιν πολλὴν εἰς θάρσος, εἰς ἱππεῖς
                             εἰς πλῆθος σφόδρα; καὶ ἐν τῷ πεποιθέναι σε ἐπὶ κύριον παρέδωκεν
                             εἰς τὰς χεῖράς σου.
                        </p>
                    </div>
                    <div type="textpart" subtype="verse" n="9">
                        <p>ὅτι οἱ ὀφθαλμοὶ κυρίου ἐπιβλέπουσιν 
                            ἐν πάσῃ τῇ γῇ κατισχῦσαι ἐν πάσῃ καρδίᾳ πλήρει πρὸς αὐτόν. 
                            ἠγνόηκας ἐπὶ τούτῳ· ἀπὸ τοῦ νῦν ἔσται μετὰ σοῦ πόλεμος.
                        </p>
                    </div>
                    <div type="textpart" subtype="verse" n="10">
                        <p>καὶ 
                            ἐθυμώθη Ασα τῷ προφήτῃ καὶ παρέθετο αὐτὸν εἰς φυλακήν, ὅτι 
                            ὠργίσθη ἐπὶ τούτῳ· καὶ ἐλυμήνατο Ασα ἐν τῷ λαῷ ἐν τῷ καιρῷ
                             ἐκείνῳ.
                        </p>
                    </div>
                    <div type="textpart" subtype="verse" n="11">
                        <p>Καὶ ἰδοὺ οἱ λόγοι Ασα οἱ πρῶτοι καὶ οἱ ἔσχατοι γεγραμμένοι 
                            ἐν βιβλίῳ βασιλέων Ιουδα καὶ Ισραηλ.
                        </p>
                    </div>
                    <div type="textpart" subtype="verse" n="12">
                        <p>καὶ ἐμαλακίσθη Ασα ἐν 
                            τῷ ἐνάτῳ καὶ τριακοστῷ ἔτει τῆς βασιλείας αὐτοῦ τοὺς πόδας, 
                            ἕως σφόδρα ἐμαλακίσθη· καὶ ἐν τῇ μαλακίᾳ αὐτοῦ οὐκ ἐζήτησεν 
                            κύριον, ἀλλὰ τοὺς ἰατρούς.
                        </p>
                    </div>
                    <div type="textpart" subtype="verse" n="13">
                        <p>καὶ ἐκοιμήθη Ασα μετὰ τῶν πατέρων
                            αὐτοῦ καὶ ἐτελεύτησεν ἐν τῷ ἐνάτῳ καὶ τριακοστῷ ἔτει τῆς βασιλείας
                             αὐτοῦ,
                        </p>
                    </div>
                    <div type="textpart" subtype="verse" n="14">
                        <p>καὶ ἔθαψαν αὐτὸν ἐν τῷ μνήματι, ᾧ ὤρυξεν ἑαυτῷ 
                            ἐν πόλει Δαυιδ, καὶ ἐκοίμισαν αὐτὸν ἐπὶ τῆς κλίνης καὶ ἔπλησαν 
                            ἀρωμάτων καὶ γένη μύρων μυρεψῶν καὶ ἐποίησαν αὐτῷ ἐκφορὰν 
                            μεγάλην ἕως σφόδρα.
                        </p>
                    </div>
                </div>
                <div type="textpart" subtype="chapter" n="17">
                    <div type="textpart" subtype="verse" n="1">
                        <p>Καὶ ἐβασίλευσεν Ιωσαφατ υἱὸς αὐτοῦ ἀντ’ αὐτοῦ, καὶ κατίσχυσεν
                             Ιωσαφατ ἐπὶ τὸν Ισραηλ.
                        </p>
                    </div>
                    <div type="textpart" subtype="verse" n="2">
                        <p>καὶ ἔδωκεν δύναμιν ἐν πάσαις ταῖς 
                            πόλεσιν Ιουδα ταῖς ὀχυραῖς καὶ κατέστησεν ἡγουμένους ἐν πάσαις 
                            ταῖς πόλεσιν Ιουδα καὶ ἐν πόλεσιν Εφραιμ, ἃς προκατελάβετο Ασα 
                            ὁ πατὴρ αὐτοῦ.
                        </p>
                    </div>
                    <div type="textpart" subtype="verse" n="3">
                        <p>καὶ ἐγένετο κύριος μετὰ Ιωσαφατ, ὅτι ἐπορεύθη 
                            ἐν ὁδοῖς τοῦ πατρὸς αὐτοῦ ταῖς πρώταις καὶ οὐκ ἐξεζήτησεν τὰ 
                            εἴδωλα,
                        </p>
                    </div>
                    <div type="textpart" subtype="verse" n="4">
                        <p>ἀλλὰ κύριον τὸν θεὸν τοῦ πατρὸς αὐτοῦ ἐξεζήτησεν καὶ 
                            ἐν ταῖς ἐντολαῖς τοῦ πατρὸς αὐτοῦ ἐπορεύθη, καὶ οὐχ ὡς τοῦ 
                            Ισραηλ τὰ ἔργα.
                        </p>
                    </div>
                    <div type="textpart" subtype="verse" n="5">
                        <p>καὶ κατηύθυνεν κύριος τὴν βασιλείαν ἐν χειρὶ 
                            αὐτοῦ, καὶ ἔδωκεν πᾶς Ιουδα δῶρα τῷ Ιωσαφατ, καὶ ἐγένετο αὐτῷ 
                            πλοῦτος καὶ δόξα πολλή.
                        </p>
                    </div>
                    <div type="textpart" subtype="verse" n="6">
                        <p>καὶ ὑψώθη καρδία αὐτοῦ ἐν ὁδῷ κυρίου, 
                            καὶ ἔτι ἐξῆρεν τὰ ὑψηλὰ καὶ τὰ ἄλση ἀπὸ τῆς γῆς Ιουδα.
                        </p>
                    </div>
                    <div type="textpart" subtype="verse" n="7">
                        <p>καὶ ἐν 
                            τῷ τρίτῳ ἔτει τῆς βασιλείας αὐτοῦ ἀπέστειλεν τοὺς ἡγουμένους 
                            αὐτοῦ καὶ τοὺς υἱοὺς τῶν δυνατῶν, τὸν Αβδιαν καὶ Ζαχαριαν καὶ 
                            Ναθαναηλ καὶ Μιχαιαν, διδάσκειν ἐν πόλεσιν Ιουδα,
                        </p>
                    </div>
                    <div type="textpart" subtype="verse" n="8">
                        <p>καὶ μετ’ αὐτῶν
                             οἱ Λευῖται Σαμουιας καὶ Ναθανιας καὶ Ζαβδιας καὶ Ασιηλ καὶ 
                            Σεμιραμωθ καὶ Ιωναθαν καὶ Αδωνιας καὶ Τωβιας οἱ Λευῖται, καὶ 
                            μετ’ αὐτῶν Ελισαμα καὶ Ιωραμ οἱ ἱερεῖς,
                        </p>
                    </div>
                    <div type="textpart" subtype="verse" n="9">
                        <p>καὶ ἐδίδασκον ἐν Ιουδα, 
                            καὶ μετ’ αὐτῶν βύβλος νόμου κυρίου, καὶ διῆλθον ἐν ταῖς πόλεσιν 
                            Ιουδα καὶ ἐδίδασκον τὸν λαόν.
                        </p>
                    </div>
                    <div type="textpart" subtype="verse" n="10">
                        <p>καὶ ἐγένετο ἔκστασις κυρίου ἐπὶ 
                            πάσαις ταῖς βασιλείαις τῆς γῆς ταῖς κύκλῳ Ιουδα, καὶ οὐκ ἐπολέμουν
                             πρὸς Ιωσαφατ·
                        </p>
                    </div>
                    <div type="textpart" subtype="verse" n="11">
                        <p>καὶ ἀπὸ τῶν ἀλλοφύλων ἔφερον τῷ Ιωσαφατ
                             δῶρα καὶ ἀργύριον καὶ δόματα, καὶ οἱ Ἄραβες ἔφερον αὐτῷ 
                            κριοὺς προβάτων ἑπτακισχιλίους ἑπτακοσίους.
                        </p>
                    </div>
                    <div type="textpart" subtype="verse" n="12">
                        <p>καὶ ἦν Ιωσαφατ 
                            πορευόμενος μείζων ἕως εἰς ὕψος καὶ ᾠκοδόμησεν οἰκήσεις ἐν τῇ 
                            Ιουδαίᾳ καὶ πόλεις ὀχυράς.
                        </p>
                    </div>
                    <div type="textpart" subtype="verse" n="13">
                        <p>καὶ ἔργα πολλὰ ἐγένετο αὐτῷ ἐν τῇ 
                            Ιουδαίᾳ καὶ ἄνδρες πολεμισταὶ δυνατοὶ ἰσχύοντες ἐν Ιερουσαλημ.
                        </p>
                    </div>
                    <div type="textpart" subtype="verse" n="14">
                        <p>καὶ οὗτος ἀριθμὸς αὐτῶν κατ’ οἴκους πατριῶν αὐτῶν· τῷ Ιουδα
                            χιλίαρχοι, Εδνας ὁ ἄρχων καὶ μετ’ αὐτοῦ υἱοὶ δυνατοὶ δυνάμεως 
                            τριακόσιαι χιλιάδες·
                        </p>
                    </div>
                    <div type="textpart" subtype="verse" n="15">
                        <p>καὶ μετ’ αὐτὸν Ιωαναν ὁ ἡγούμενος καὶ μετ’ 
                            αὐτοῦ διακόσιαι ὀγδοήκοντα χιλιάδες·
                        </p>
                    </div>
                    <div type="textpart" subtype="verse" n="16">
                        <p>καὶ μετ’ αὐτὸν Αμασιας ὁ 
                            τοῦ Ζαχρι ὁ προθυμούμενος τῷ κυρίῳ καὶ μετ’ αὐτοῦ διακόσιαι 
                            χιλιάδες δυνατοὶ δυνάμεως.
                        </p>
                    </div>
                    <div type="textpart" subtype="verse" n="17">
                        <p>καὶ ἐκ τοῦ Βενιαμιν δυνατὸς δυνάμεως
                             Ελιαδα καὶ μετ’ αὐτοῦ τοξόται καὶ πελτασταὶ διακόσιαι χιλιάδες·
                        </p>
                    </div>
                    <div type="textpart" subtype="verse" n="18">
                        <p>καὶ μετ’ αὐτὸν Ιωζαβαδ καὶ μετ’ αὐτοῦ ἑκατὸν ὀγδοήκοντα 
                            χιλιάδες δυνατοὶ πολέμου.
                        </p>
                    </div>
                    <div type="textpart" subtype="verse" n="19">
                        <p>οὗτοι οἱ λειτουργοῦντες τῷ βασιλεῖ 
                            ἐκτὸς ὧν ἔδωκεν ὁ βασιλεὺς ἐν ταῖς πόλεσιν ταῖς ὀχυραῖς ἐν πάσῃ
                             τῇ Ιουδαίᾳ.
                        </p>
                    </div>
                </div>
                <div type="textpart" subtype="chapter" n="18">
                    <div type="textpart" subtype="verse" n="1">
                        <p>Καὶ ἐγενήθη τῷ Ιωσαφατ ἔτι πλοῦτος καὶ δόξα πολλή, καὶ ἐπεγαμβρεύσατο
                             ἐν οἴκῳ Αχααβ.
                        </p>
                    </div>
                    <div type="textpart" subtype="verse" n="2">
                        <p>καὶ κατέβη διὰ τέλους ἐτῶν πρὸς 
                            Αχααβ εἰς Σαμάρειαν, καὶ ἔθυσεν αὐτῷ Αχααβ πρόβατα καὶ μόσχους
                             πολλοὺς καὶ τῷ λαῷ τῷ μετ’ αὐτοῦ καὶ ἠπάτα αὐτὸν τοῦ 
                            συναναβῆναι μετ’ αὐτοῦ εἰς Ραμωθ τῆς Γαλααδίτιδος.
                        </p>
                    </div>
                    <div type="textpart" subtype="verse" n="3">
                        <p>καὶ εἶπεν 
                            Αχααβ βασιλεὺς Ισραηλ πρὸς Ιωσαφατ βασιλέα Ιουδα Πορεύσῃ 
                            μετ’ ἐμοῦ εἰς Ραμωθ τῆς Γαλααδίτιδος; καὶ εἶπεν αὐτῷ Ὡς ἐγώ, 
                            οὕτως καὶ σύ· ὡς ὁ λαός σου, καὶ ὁ λαός μου μετὰ σοῦ εἰς πόλεμον.
                        </p>
                    </div>
                    <div type="textpart" subtype="verse" n="4">
                        <p>καὶ εἶπεν Ιωσαφατ πρὸς βασιλέα Ισραηλ Ζήτησον δὴ σήμερον
                             τὸν κύριον.
                        </p>
                    </div>
                    <div type="textpart" subtype="verse" n="5">
                        <p>καὶ συνήγαγεν ὁ βασιλεὺς Ισραηλ τοὺς προφήτας,
                             τετρακοσίους ἄνδρας, καὶ εἶπεν αὐτοῖς Εἰ πορευθῶ εἰς Ραμωθ
                             Γαλααδ εἰς πόλεμον ἢ ἐπίσχω; καὶ εἶπαν Ἀνάβαινε, καὶ δώσει 
                            ὁ θεὸς εἰς τὰς χεῖρας τοῦ βασιλέως.
                        </p>
                    </div>
                    <div type="textpart" subtype="verse" n="6">
                        <p>καὶ εἶπεν Ιωσαφατ Οὐκ 
                            ἔστιν ὧδε προφήτης τοῦ κυρίου ἔτι καὶ ἐπιζητήσομεν παρ’ αὐτοῦ;
                        </p>
                    </div>
                    <div type="textpart" subtype="verse" n="7">
                        <p>καὶ εἶπεν βασιλεὺς Ισραηλ πρὸς Ιωσαφατ Ἔτι ἀνὴρ εἷς τοῦ ζητῆσαι
                             τὸν κύριον δι’ αὐτοῦ, καὶ ἐγὼ ἐμίσησα αὐτόν, ὅτι οὐκ ἔστιν 
                            προφητεύων περὶ ἐμοῦ εἰς ἀγαθά, ὅτι πᾶσαι αἱ ἡμέραι αὐτοῦ εἰς 
                            κακά, οὗτος Μιχαιας υἱὸς Ιεμλα. καὶ εἶπεν Ιωσαφατ Μὴ λαλείτω 
                            ὁ βασιλεὺς οὕτως.
                        </p>
                    </div>
                    <div type="textpart" subtype="verse" n="8">
                        <p>καὶ ἐκάλεσεν ὁ βασιλεὺς Ισραηλ εὐνοῦχον ἕνα 
                            καὶ εἶπεν Τάχος Μιχαιαν υἱὸν Ιεμλα.
                        </p>
                    </div>
                    <div type="textpart" subtype="verse" n="9">
                        <p>καὶ βασιλεὺς Ισραηλ καὶ Ιωσαφατ
                             βασιλεὺς Ιουδα καθήμενοι ἕκαστος ἐπὶ θρόνου αὐτοῦ καὶ 
                            ἐνδεδυμένοι στολὰς καθήμενοι ἐν τῷ εὐρυχώρῳ θύρας πύλης Σαμαρείας,
                             καὶ πάντες οἱ προφῆται ἐπροφήτευον ἐναντίον αὐτῶν.
                        </p>
                    </div>
                    <div type="textpart" subtype="verse" n="10">
                        <p>καὶ ἐποίησεν ἑαυτῷ Σεδεκιας υἱὸς Χανανα κέρατα σιδηρᾶ καὶ 
                            εἶπεν Τάδε λέγει κύριος Ἐν τούτοις κερατιεῖς τὴν Συρίαν, ἕως ἂν
                            συντελεσθῇ.
                        </p>
                    </div>
                    <div type="textpart" subtype="verse" n="11">
                        <p>καὶ πάντες οἱ προφῆται ἐπροφήτευον οὕτως λέγοντες
                             Ἀνάβαινε εἰς Ραμωθ Γαλααδ καὶ εὐοδωθήσῃ, καὶ δώσει κύριος 
                            εἰς χεῖρας τοῦ βασιλέως.
                        </p>
                    </div>
                    <div type="textpart" subtype="verse" n="12">
                        <p>καὶ ὁ ἄγγελος ὁ πορευθεὶς τοῦ καλέσαι 
                            τὸν Μιχαιαν ἐλάλησεν αὐτῷ λέγων Ἰδοὺ ἐλάλησαν οἱ προφῆται 
                            ἐν στόματι ἑνὶ ἀγαθὰ περὶ τοῦ βασιλέως, καὶ ἔστωσαν δὴ οἱ λόγοι 
                            σου ὡς ἑνὸς αὐτῶν, καὶ λαλήσεις ἀγαθά.
                        </p>
                    </div>
                    <div type="textpart" subtype="verse" n="13">
                        <p>καὶ εἶπεν Μιχαιας Ζῇ 
                            κύριος ὅτι ὃ ἐὰν εἴπῃ ὁ θεὸς πρός με, αὐτὸ λαλήσω.
                        </p>
                    </div>
                    <div type="textpart" subtype="verse" n="14">
                        <p>καὶ ἦλθεν 
                            πρὸς τὸν βασιλέα, καὶ εἶπεν αὐτῷ ὁ βασιλεύς Μιχαια, εἰ πορευθῶ 
                            εἰς Ραμωθ Γαλααδ εἰς πόλεμον ἢ ἐπίσχω; καὶ εἶπεν Ἀνάβαινε καὶ 
                            εὐοδώσεις, καὶ δοθήσονται εἰς χεῖρας ὑμῶν.
                        </p>
                    </div>
                    <div type="textpart" subtype="verse" n="15">
                        <p>καὶ εἶπεν αὐτῷ ὁ 
                            βασιλεύς Ποσάκις ὁρκίζω σε ἵνα μὴ λαλήσῃς πρός με πλὴν ἀλήθειαν
                             ἐν ὀνόματι κυρίου;
                        </p>
                    </div>
                    <div type="textpart" subtype="verse" n="16">
                        <p>καὶ εἶπεν Εἶδον τὸν Ισραηλ διεσπαρμένους
                             ἐν τοῖς ὄρεσιν ὡς πρόβατα οἷς οὐκ ἔστιν ποιμήν, καὶ εἶπεν 
                            κύριος Οὐκ ἔχουσιν ἡγούμενον, ἀναστρεφέτωσαν ἕκαστος εἰς τὸν 
                            οἶκον αὐτοῦ ἐν εἰρήνῃ.
                        </p>
                    </div>
                    <div type="textpart" subtype="verse" n="17">
                        <p>καὶ εἶπεν ὁ βασιλεὺς Ισραηλ πρὸς Ιωσαφατ
                             Οὐκ εἶπά σοι ὅτι οὐ προφητεύει περὶ ἐμοῦ ἀγαθά, ἀλλ’ ἢ κακά;
                        </p>
                    </div>
                    <div type="textpart" subtype="verse" n="18">
                        <p>καὶ εἶπεν Οὐχ οὕτως, ἀκούσατε λόγον κυρίου· εἶδον τὸν 
                            κύριον καθήμενον ἐπὶ θρόνου αὐτοῦ, καὶ πᾶσα δύναμις τοῦ οὐρανοῦ
                             εἱστήκει ἐκ δεξιῶν αὐτοῦ καὶ ἐξ ἀριστερῶν αὐτοῦ.
                        </p>
                    </div>
                    <div type="textpart" subtype="verse" n="19">
                        <p>καὶ εἶπεν 
                            κύριος Τίς ἀπατήσει τὸν Αχααβ βασιλέα Ισραηλ καὶ ἀναβήσεται 
                            καὶ πεσεῖται ἐν Ραμωθ Γαλααδ; καὶ εἶπεν οὗτος οὕτως, καὶ οὗτος 
                            εἶπεν οὕτως.
                        </p>
                    </div>
                    <div type="textpart" subtype="verse" n="20">
                        <p>καὶ ἐξῆλθεν τὸ πνεῦμα καὶ ἔστη ἐνώπιον κυρίου 
                            καὶ εἶπεν Ἐγὼ ἀπατήσω αὐτόν. καὶ εἶπεν κύριος Ἐν τίνι;
                        </p>
                    </div>
                    <div type="textpart" subtype="verse" n="21">
                        <p>καὶ 
                            εἶπεν Ἐξελεύσομαι καὶ ἔσομαι πνεῦμα ψευδὲς ἐν στόματι πάντων 
                            τῶν προφητῶν αὐτοῦ. καὶ εἶπεν Ἀπατήσεις καὶ δυνήσῃ, ἔξελθε καὶ 
                            ποίησον οὕτως.
                        </p>
                    </div>
                    <div type="textpart" subtype="verse" n="22">
                        <p>καὶ νῦν ἰδοὺ ἔδωκεν κύριος πνεῦμα ψευδὲς ἐν 
                            στόματι πάντων τῶν προφητῶν σου τούτων, καὶ κύριος ἐλάλησεν 
                            ἐπὶ σὲ κακά.
                        </p>
                    </div>
                    <div type="textpart" subtype="verse" n="23">
                        <p>καὶ ἤγγισεν Σεδεκιας υἱὸς Χανανα καὶ ἐπάταξεν τὸν 
                            Μιχαιαν ἐπὶ τὴν σιαγόνα καὶ εἶπεν αὐτῷ Ποίᾳ τῇ ὁδῷ παρῆλθεν 
                            πνεῦμα κυρίου παρ’ ἐμοῦ τοῦ λαλῆσαι πρὸς σέ;
                        </p>
                    </div>
                    <div type="textpart" subtype="verse" n="24">
                        <p>καὶ εἶπεν Μιχαιας
                             Ἰδοὺ ὄψῃ ἐν τῇ ἡμέρᾳ ἐκείνῃ, ἐν ᾗ εἰσελεύσῃ ταμίειον ἐκ 
                            ταμιείου τοῦ κατακρυβῆναι.
                        </p>
                    </div>
                    <div type="textpart" subtype="verse" n="25">
                        <p>καὶ εἶπεν βασιλεὺς Ισραηλ Λάβετε 
                            τὸν Μιχαιαν καὶ ἀποστρέψατε πρὸς Εμηρ ἄρχοντα τῆς πόλεως 
                            καὶ πρὸς Ιωας ἄρχοντα υἱὸν τοῦ βασιλέως
                        </p>
                    </div>
                    <div type="textpart" subtype="verse" n="26">
                        <p>καὶ ἐρεῖς Οὕτως εἶπεν 
                            ὁ βασιλεύς Ἀπόθεσθε τοῦτον εἰς οἶκον φυλακῆς, καὶ ἐσθιέτω ἄρτον
                            θλίψεως καὶ ὕδωρ θλίψεως ἕως τοῦ ἐπιστρέψαι με ἐν εἰρήνῃ.
                        </p>
                    </div>
                    <div type="textpart" subtype="verse" n="27">
                        <p>καὶ 
                            εἶπεν Μιχαιας Ἐὰν ἐπιστρέφων ἐπιστρέψῃς ἐν εἰρήνῃ, οὐκ ἐλάλησεν
                             κύριος ἐν ἐμοί· ἀκούσατε λαοὶ πάντες.
                        </p>
                    </div>
                    <div type="textpart" subtype="verse" n="28">
                        <p>Καὶ ἀνέβη βασιλεὺς Ισραηλ καὶ Ιωσαφατ βασιλεὺς Ιουδα εἰς 
                            Ραμωθ Γαλααδ.
                        </p>
                    </div>
                    <div type="textpart" subtype="verse" n="29">
                        <p>καὶ εἶπεν βασιλεὺς Ισραηλ πρὸς Ιωσαφατ Κατακαλύψομαι
                             καὶ εἰσελεύσομαι εἰς τὸν πόλεμον, καὶ σὺ ἔνδυσαι τὸν 
                            ἱματισμόν μου· καὶ συνεκαλύψατο βασιλεὺς Ισραηλ καὶ εἰσῆλθεν 
                            εἰς τὸν πόλεμον.
                        </p>
                    </div>
                    <div type="textpart" subtype="verse" n="30">
                        <p>καὶ βασιλεὺς Συρίας ἐνετείλατο τοῖς ἄρχουσιν 
                            τῶν ἁρμάτων τοῖς μετ’ αὐτοῦ λέγων Μὴ πολεμεῖτε τὸν μικρὸν καὶ 
                            τὸν μέγαν, ἀλλ’ ἢ τὸν βασιλέα Ισραηλ μόνον.
                        </p>
                    </div>
                    <div type="textpart" subtype="verse" n="31">
                        <p>καὶ ἐγένετο ὡς 
                            εἶδον οἱ ἄρχοντες τῶν ἁρμάτων τὸν Ιωσαφατ, καὶ αὐτοὶ εἶπαν 
                            Βασιλεὺς Ισραηλ ἐστίν, καὶ ἐκύκλωσαν αὐτὸν τοῦ πολεμεῖν· καὶ 
                            ἐβόησεν Ιωσαφατ, καὶ κύριος ἔσωσεν αὐτόν, καὶ ἀπέστρεψεν αὐτοὺς
                             ὁ θεὸς ἀπ’ αὐτοῦ.
                        </p>
                    </div>
                    <div type="textpart" subtype="verse" n="32">
                        <p>καὶ ἐγένετο ὡς εἶδον οἱ ἄρχοντες τῶν 
                            ἁρμάτων ὅτι οὐκ ἦν βασιλεὺς Ισραηλ, καὶ ἀπέστρεψαν ἀπ’ αὐτοῦ.
                        </p>
                    </div>
                    <div type="textpart" subtype="verse" n="33">
                        <p>καὶ ἀνὴρ ἐνέτεινεν τόξον εὐστόχως καὶ ἐπάταξεν τὸν βασιλέα 
                            Ισραηλ ἀνὰ μέσον τοῦ πνεύμονος καὶ ἀνὰ μέσον τοῦ θώρακος. 
                            καὶ εἶπεν τῷ ἡνιόχῳ Ἐπίστρεφε τὴν χεῖρά σου καὶ ἐξάγαγέ με ἐκ 
                            τοῦ πολέμου, ὅτι ἐπόνεσα.
                        </p>
                    </div>
                    <div type="textpart" subtype="verse" n="34">
                        <p>καὶ ἐτροπώθη ὁ πόλεμος ἐν τῇ ἡμέρᾳ 
                            ἐκείνῃ, καὶ ὁ βασιλεὺς Ισραηλ ἦν ἑστηκὼς ἐπὶ τοῦ ἅρματος ἕως 
                            ἑσπέρας ἐξ ἐναντίας Συρίας καὶ ἀπέθανεν δύνοντος τοῦ ἡλίου.
                        </p>
                    </div>
                </div>
                <div type="textpart" subtype="chapter" n="19">
                    <div type="textpart" subtype="verse" n="1">
                        <p>Καὶ ἀπέστρεψεν Ιωσαφατ βασιλεὺς Ιουδα εἰς τὸν οἶκον αὐτοῦ 
                            ἐν εἰρήνῃ εἰς Ιερουσαλημ.
                        </p>
                    </div>
                    <div type="textpart" subtype="verse" n="2">
                        <p>καὶ ἐξῆλθεν εἰς ἀπάντησιν αὐτοῦ Ιου 
                            ὁ τοῦ Ανανι ὁ προφήτης καὶ εἶπεν αὐτῷ Βασιλεῦ Ιωσαφατ, εἰ 
                            ἁμαρτωλῷ σὺ βοηθεῖς ἢ μισουμένῳ ὑπὸ κυρίου φιλιάζεις; διὰ 
                            τοῦτο ἐγένετο ἐπὶ σὲ ὀργὴ παρὰ κυρίου·
                        </p>
                    </div>
                    <div type="textpart" subtype="verse" n="3">
                        <p>ἀλλ’ ἢ λόγοι ἀγαθοὶ 
                            ηὑρέθησαν ἐν σοί, ὅτι ἐξῆρας τὰ ἄλση ἀπὸ τῆς γῆς Ιουδα καὶ 
                            κατηύθυνας τὴν καρδίαν σου ἐκζητῆσαι τὸν κύριον.
                        </p>
                    </div>
                    <div type="textpart" subtype="verse" n="4">
                        <p>καὶ κατῴκησεν
                             Ιωσαφατ ἐν Ιερουσαλημ καὶ πάλιν ἐξῆλθεν εἰς τὸν λαὸν ἀπὸ 
                            Βηρσαβεε ἕως ὄρους Εφραιμ καὶ ἐπέστρεψεν αὐτοὺς ἐπὶ κύριον 
                            θεὸν τῶν πατέρων αὐτῶν.
                        </p>
                    </div>
                    <div type="textpart" subtype="verse" n="5">
                        <p>καὶ κατέστησεν κριτὰς ἐν πάσαις ταῖς 
                            πόλεσιν Ιουδα ταῖς ὀχυραῖς ἐν πόλει καὶ πόλει
                        </p>
                    </div>
                    <div type="textpart" subtype="verse" n="6">
                        <p>καὶ εἶπεν τοῖς 
                            κριταῖς Ἴδετε τί ὑμεῖς ποιεῖτε, ὅτι οὐκ ἀνθρώπῳ ὑμεῖς κρίνετε, 
                            ἀλλ’ ἢ τῷ κυρίῳ, καὶ μεθ’ ὑμῶν λόγοι τῆς κρίσεως·
                        </p>
                    </div>
                    <div type="textpart" subtype="verse" n="7">
                        <p>καὶ νῦν γενέσθω
                             φόβος κυρίου ἐφ’ ὑμᾶς, καὶ φυλάσσετε καὶ ποιήσετε, ὅτι 
                            οὐκ ἔστιν μετὰ κυρίου θεοῦ ἡμῶν ἀδικία οὐδὲ θαυμάσαι πρόσωπον 
                            οὐδὲ λαβεῖν δῶρα.
                        </p>
                    </div>
                    <div type="textpart" subtype="verse" n="8">
                        <p>καὶ γὰρ ἐν Ιερουσαλημ κατέστησεν Ιωσαφατ
                            τῶν ἱερέων καὶ τῶν Λευιτῶν καὶ τῶν πατριαρχῶν Ισραηλ εἰς κρίσιν
                             κυρίου καὶ κρίνειν τοὺς κατοικοῦντας ἐν Ιερουσαλημ.
                        </p>
                    </div>
                    <div type="textpart" subtype="verse" n="9">
                        <p>καὶ ἐνετείλατο
                             πρὸς αὐτοὺς λέγων Οὕτως ποιήσετε ἐν φόβῳ κυρίου, ἐν 
                            ἀληθείᾳ καὶ ἐν πλήρει καρδίᾳ·
                        </p>
                    </div>
                    <div type="textpart" subtype="verse" n="10">
                        <p>πᾶς ἀνὴρ κρίσιν τὴν ἐλθοῦσαν 
                            ἐφ’ ὑμᾶς τῶν ἀδελφῶν ὑμῶν τῶν κατοικούντων ἐν ταῖς πόλεσιν 
                            αὐτῶν ἀνὰ μέσον αἵματος αἷμα καὶ ἀνὰ μέσον προστάγματος καὶ 
                            ἐντολῆς καὶ δικαιώματα καὶ κρίματα καὶ διαστελεῖσθε αὐτοῖς, καὶ 
                            οὐχ ἁμαρτήσονται τῷ κυρίῳ, καὶ οὐκ ἔσται ἐφ’ ὑμᾶς ὀργὴ καὶ ἐπὶ 
                            τοὺς ἀδελφοὺς ὑμῶν· οὕτως ποιήσετε καὶ οὐχ ἁμαρτήσεσθε.
                        </p>
                    </div>
                    <div type="textpart" subtype="verse" n="11">
                        <p>καὶ 
                            ἰδοὺ Αμαριας ὁ ἱερεὺς ἡγούμενος ἐφ’ ὑμᾶς εἰς πᾶν λόγον κυρίου 
                            καὶ Ζαβδιας υἱὸς Ισμαηλ ὁ ἡγούμενος εἰς οἶκον Ιουδα πρὸς πᾶν 
                            λόγον βασιλέως καὶ οἱ γραμματεῖς καὶ οἱ Λευῖται πρὸ προσώπου 
                            ὑμῶν· ἰσχύσατε καὶ ποιήσατε, καὶ ἔσται κύριος μετὰ τοῦ ἀγαθοῦ.
                        </p>
                    </div>
                </div>
                <div type="textpart" subtype="chapter" n="20">
                    <div type="textpart" subtype="verse" n="1">
                        <p>Καὶ μετὰ ταῦτα ἦλθον οἱ υἱοὶ Μωαβ καὶ οἱ υἱοὶ Αμμων καὶ 
                            μετ’ αὐτῶν ἐκ τῶν Μιναίων πρὸς Ιωσαφατ εἰς πόλεμον.
                        </p>
                    </div>
                    <div type="textpart" subtype="verse" n="2">
                        <p>καὶ ἦλθον
                             καὶ ὑπέδειξαν τῷ Ιωσαφατ λέγοντες Ἥκει ἐπὶ σὲ πλῆθος πολὺ 
                            ἐκ πέραν τῆς θαλάσσης ἀπὸ Συρίας, καὶ ἰδού εἰσιν ἐν Ασασανθαμαρ
                             (αὕτη ἐστὶν Ενγαδδι).
                        </p>
                    </div>
                    <div type="textpart" subtype="verse" n="3">
                        <p>καὶ ἐφοβήθη καὶ ἔδωκεν Ιωσαφατ τὸ 
                            πρόσωπον αὐτοῦ ἐκζητῆσαι τὸν κύριον καὶ ἐκήρυξεν νηστείαν ἐν 
                            παντὶ Ιουδα.
                        </p>
                    </div>
                    <div type="textpart" subtype="verse" n="4">
                        <p>καὶ συνήχθη Ιουδας ἐκζητῆσαι τὸν κύριον, καὶ ἀπὸ 
                            πασῶν τῶν πόλεων Ιουδας ἦλθον ζητῆσαι τὸν κύριον.
                        </p>
                    </div>
                    <div type="textpart" subtype="verse" n="5">
                        <p>καὶ ἀνέστη 
                            Ιωσαφατ ἐν ἐκκλησίᾳ Ιουδα ἐν Ιερουσαλημ ἐν οἴκῳ κυρίου κατὰ 
                            πρόσωπον τῆς αὐλῆς τῆς καινῆς
                        </p>
                    </div>
                    <div type="textpart" subtype="verse" n="6">
                        <p>καὶ εἶπεν Κύριε ὁ θεὸς τῶν 
                            πατέρων ἡμῶν, οὐχὶ σὺ εἶ θεὸς ἐν οὐρανῷ καὶ σὺ κυριεύεις πασῶν
                             τῶν βασιλειῶν τῶν ἐθνῶν καὶ ἐν τῇ χειρί σου ἰσχὺς δυναστείας
                             καὶ οὐκ ἔστιν πρὸς σὲ ἀντιστῆναι;
                        </p>
                    </div>
                    <div type="textpart" subtype="verse" n="7">
                        <p>οὐχὶ σὺ εἶ ὁ κύριος ὁ 
                            ἐξολεθρεύσας τοὺς κατοικοῦντας τὴν γῆν ταύτην ἀπὸ προσώπου 
                            τοῦ λαοῦ σου Ισραηλ καὶ ἔδωκας αὐτὴν σπέρματι Αβρααμ τῷ ἠγαπημένῳ
                             σου εἰς τὸν αἰῶνα;
                        </p>
                    </div>
                    <div type="textpart" subtype="verse" n="8">
                        <p>καὶ κατῴκησαν ἐν αὐτῇ καὶ ᾠκοδόμησαν
                             ἐν αὐτῇ ἁγίασμα τῷ ὀνόματί σου λέγοντες
                        </p>
                    </div>
                    <div type="textpart" subtype="verse" n="9">
                        <p>Ἐὰν ἐπέλθῃ 
                            ἐφ’ ἡμᾶς κακά, ῥομφαία, κρίσις, θάνατος, λιμός, στησόμεθα ἐναντίον
                             τοῦ οἴκου τούτου καὶ ἐναντίον σου, ὅτι τὸ ὄνομά σου ἐπὶ 
                            τῷ οἴκῳ τούτῳ, καὶ βοησόμεθα πρὸς σὲ ἀπὸ τῆς θλίψεως, καὶ 
                            ἀκούσῃ καὶ σώσεις.
                        </p>
                    </div>
                    <div type="textpart" subtype="verse" n="10">
                        <p>καὶ νῦν ἰδοὺ υἱοὶ Αμμων καὶ Μωαβ καὶ ὄρος
                            Σηιρ, εἰς οὓς οὐκ ἔδωκας τῷ Ισραηλ διελθεῖν δι’ αὐτῶν ἐξελθόντων
                             αὐτῶν ἐκ γῆς Αἰγύπτου, ὅτι ἐξέκλιναν ἀπ’ αὐτῶν καὶ οὐκ ἐξωλέθρευσαν
                             αὐτούς,
                        </p>
                    </div>
                    <div type="textpart" subtype="verse" n="11">
                        <p>καὶ νῦν ἰδοὺ αὐτοὶ ἐπιχειροῦσιν ἐφ’ ἡμᾶς 
                            ἐξελθεῖν ἐκβαλεῖν ἡμᾶς ἀπὸ τῆς κληρονομίας ἡμῶν, ἧς ἔδωκας 
                            ἡμῖν.
                        </p>
                    </div>
                    <div type="textpart" subtype="verse" n="12">
                        <p>κύριε ὁ θεὸς ἡμῶν, οὐ κρινεῖς ἐν αὐτοῖς; ὅτι οὐκ ἔστιν 
                            ἡμῖν ἰσχὺς τοῦ ἀντιστῆναι πρὸς τὸ πλῆθος τὸ πολὺ τοῦτο τὸ ἐλθὸν
                             ἐφ’ ἡμᾶς, καὶ οὐκ οἴδαμεν τί ποιήσωμεν αὐτοῖς, ἀλλ’ ἢ ἐπὶ 
                            σοὶ οἱ ὀφθαλμοὶ ἡμῶν.
                        </p>
                    </div>
                    <div type="textpart" subtype="verse" n="13">
                        <p>καὶ πᾶς Ιουδας ἑστηκὼς ἔναντι κυρίου 
                            καὶ τὰ παιδία αὐτῶν καὶ αἱ γυναῖκες. —
                        </p>
                    </div>
                    <div type="textpart" subtype="verse" n="14">
                        <p>καὶ τῷ Οζιηλ τῷ τοῦ 
                            Ζαχαριου τῶν υἱῶν Βαναιου τῶν υἱῶν Ελεηλ τοῦ Μανθανιου τοῦ 
                            Λευίτου ἀπὸ τῶν υἱῶν Ασαφ, ἐγένετο ἐπ’ αὐτὸν πνεῦμα κυρίου ἐν 
                            τῇ ἐκκλησίᾳ,
                        </p>
                    </div>
                    <div type="textpart" subtype="verse" n="15">
                        <p>καὶ εἶπεν Ἀκούσατε, πᾶς Ιουδα καὶ οἱ κατοικοῦντες 
                            Ιερουσαλημ καὶ ὁ βασιλεὺς Ιωσαφατ, τάδε λέγει κύριος ὑμῖν αὐτοῖς
                             Μὴ φοβεῖσθε μηδὲ πτοηθῆτε ἀπὸ προσώπου τοῦ ὄχλου τοῦ 
                            πολλοῦ τούτου, ὅτι οὐχ ὑμῖν ἐστιν ἡ παράταξις, ἀλλ’ ἢ τῷ θεῷ.
                        </p>
                    </div>
                    <div type="textpart" subtype="verse" n="16">
                        <p>αὔριον κατάβητε ἐπ’ αὐτούς· ἰδοὺ ἀναβαίνουσιν κατὰ τὴν ἀνάβασιν
                             Ασας, καὶ εὑρήσετε αὐτοὺς ἐπ’ ἄκρου ποταμοῦ τῆς ἐρήμου Ιεριηλ.
                        </p>
                    </div>
                    <div type="textpart" subtype="verse" n="17">
                        <p>οὐχ ὑμῖν ἐστιν πολεμῆσαι· ταῦτα σύνετε καὶ ἴδετε τὴν 
                            σωτηρίαν κυρίου μεθ’ ὑμῶν, Ιουδα καὶ Ιερουσαλημ· μὴ φοβεῖσθε 
                            μηδὲ πτοηθῆτε αὔριον ἐξελθεῖν εἰς ἀπάντησιν αὐτοῖς, καὶ κύριος 
                            μεθ’ ὑμῶν. —
                        </p>
                    </div>
                    <div type="textpart" subtype="verse" n="18">
                        <p>καὶ κύψας Ιωσαφατ ἐπὶ πρόσωπον αὐτοῦ καὶ πᾶς 
                            Ιουδα καὶ οἱ κατοικοῦντες Ιερουσαλημ ἔπεσαν ἔναντι κυρίου προσκυνῆσαι
                             κυρίῳ.
                        </p>
                    </div>
                    <div type="textpart" subtype="verse" n="19">
                        <p>καὶ ἀνέστησαν οἱ Λευῖται ἀπὸ τῶν υἱῶν Κααθ 
                            καὶ ἀπὸ τῶν υἱῶν Κορε αἰνεῖν κυρίῳ θεῷ Ισραηλ ἐν φωνῇ μεγάλῃ
                             εἰς ὕψος.
                        </p>
                    </div>
                    <div type="textpart" subtype="verse" n="20">
                        <p>Καὶ ὤρθρισαν πρωὶ καὶ ἐξῆλθον εἰς τὴν ἔρημον Θεκωε, καὶ 
                            ἐν τῷ ἐξελθεῖν ἔστη Ιωσαφατ καὶ ἐβόησεν καὶ εἶπεν Ἀκούσατέ 
                            μου, Ιουδα καὶ οἱ κατοικοῦντες ἐν Ιερουσαλημ· ἐμπιστεύσατε ἐν 
                            κυρίῳ θεῷ ὑμῶν, καὶ ἐμπιστευθήσεσθε· ἐμπιστεύσατε ἐν προφήτῃ 
                            αὐτοῦ, καὶ εὐοδωθήσεσθε.
                        </p>
                    </div>
                    <div type="textpart" subtype="verse" n="21">
                        <p>καὶ ἐβουλεύσατο μετὰ τοῦ λαοῦ καὶ 
                            ἔστησεν ψαλτῳδοὺς καὶ αἰνοῦντας ἐξομολογεῖσθαι καὶ αἰνεῖν τὰ 
                            ἅγια ἐν τῷ ἐξελθεῖν ἔμπροσθεν τῆς δυνάμεως, καὶ ἔλεγον 
                            Ἐξομολογεῖσθε τῷ κυρίῳ, 
                            ὅτι εἰς τὸν αἰῶνα τὸ ἔλεος αὐτοῦ.
                        </p>
                    </div>
                    <div type="textpart" subtype="verse" n="22">
                        <p>καὶ ἐν τῷ ἄρξασθαι τῆς αἰνέσεως αὐτοῦ τῆς ἐξομολογήσεως
                            ἔδωκεν κύριος πολεμεῖν τοὺς υἱοὺς Αμμων ἐπὶ Μωαβ καὶ ὄρος 
                            Σηιρ τοὺς ἐξελθόντας ἐπὶ Ιουδαν, καὶ ἐτροπώθησαν.
                        </p>
                    </div>
                    <div type="textpart" subtype="verse" n="23">
                        <p>καὶ ἀνέστησαν
                             οἱ υἱοὶ Αμμων καὶ Μωαβ ἐπὶ τοὺς κατοικοῦντας ὄρος Σηιρ 
                            ἐξολεθρεῦσαι καὶ ἐκτρῖψαι· καὶ ὡς συνετέλεσαν τοὺς κατοικοῦντας 
                            Σηιρ, ἀνέστησαν εἰς ἀλλήλους τοῦ ἐξολεθρευθῆναι.
                        </p>
                    </div>
                    <div type="textpart" subtype="verse" n="24">
                        <p>καὶ Ιουδας 
                            ἦλθεν ἐπὶ τὴν σκοπιὰν τῆς ἐρήμου καὶ ἐπέβλεψεν καὶ εἶδεν τὸ 
                            πλῆθος, καὶ ἰδοὺ πάντες νεκροὶ πεπτωκότες ἐπὶ τῆς γῆς, οὐκ ἦν 
                            σῳζόμενος.
                        </p>
                    </div>
                    <div type="textpart" subtype="verse" n="25">
                        <p>καὶ ἦλθεν Ιωσαφατ καὶ ὁ λαὸς αὐτοῦ σκυλεῦσαι τὰ 
                            σκῦλα αὐτῶν καὶ εὗρον κτήνη πολλὰ καὶ ἀποσκευὴν καὶ σκῦλα 
                            καὶ σκεύη ἐπιθυμητὰ καὶ ἐσκύλευσαν ἑαυτοῖς, καὶ ἐγένοντο ἡμέραι 
                            τρεῖς σκυλευόντων αὐτῶν τὰ σκῦλα, ὅτι πολλὰ ἦν.
                        </p>
                    </div>
                    <div type="textpart" subtype="verse" n="26">
                        <p>καὶ τῇ ἡμέρᾳ 
                            τῇ τετάρτῃ ἐπισυνήχθησαν εἰς τὸν αὐλῶνα τῆς εὐλογίας, ἐκεῖ γὰρ 
                            ηὐλόγησαν τὸν κύριον· διὰ τοῦτο ἐκάλεσαν τὸ ὄνομα τοῦ τόπου 
                            ἐκείνου Κοιλὰς εὐλογίας ἕως τῆς ἡμέρας ταύτης.
                        </p>
                    </div>
                    <div type="textpart" subtype="verse" n="27">
                        <p>καὶ ἐπέστρεψεν 
                            πᾶς ἀνὴρ Ιουδα εἰς Ιερουσαλημ καὶ Ιωσαφατ ἡγούμενος αὐτῶν ἐν 
                            εὐφροσύνῃ μεγάλῃ, ὅτι εὔφρανεν αὐτοὺς κύριος ἀπὸ τῶν ἐχθρῶν 
                            αὐτῶν,
                        </p>
                    </div>
                    <div type="textpart" subtype="verse" n="28">
                        <p>καὶ εἰσῆλθον εἰς Ιερουσαλημ ἐν νάβλαις καὶ ἐν κινύραις 
                            καὶ ἐν σάλπιγξιν εἰς οἶκον κυρίου.
                        </p>
                    </div>
                    <div type="textpart" subtype="verse" n="29">
                        <p>καὶ ἐγένετο ἔκστασις κυρίου 
                            ἐπὶ πάσας τὰς βασιλείας τῆς γῆς ἐν τῷ ἀκοῦσαι αὐτοὺς ὅτι ἐπολέμησεν
                             κύριος πρὸς τοὺς ὑπεναντίους Ισραηλ.
                        </p>
                    </div>
                    <div type="textpart" subtype="verse" n="30">
                        <p>καὶ εἰρήνευσεν 
                            ἡ βασιλεία Ιωσαφατ, καὶ κατέπαυσεν αὐτῷ ὁ θεὸς αὐτοῦ κυκλόθεν.
                        </p>
                    </div>
                    <div type="textpart" subtype="verse" n="31">
                        <p>Καὶ ἐβασίλευσεν Ιωσαφατ ἐπὶ τὸν Ιουδαν ἐτῶν τριάκοντα 
                            πέντε ἐν τῷ βασιλεῦσαι αὐτὸν καὶ εἴκοσι πέντε ἔτη ἐβασίλευσεν 
                            ἐν Ιερουσαλημ, καὶ ὄνομα τῇ μητρὶ αὐτοῦ Αζουβα θυγάτηρ Σαλι.
                        </p>
                    </div>
                    <div type="textpart" subtype="verse" n="32">
                        <p>καὶ ἐπορεύθη ἐν ταῖς ὁδοῖς τοῦ πατρὸς αὐτοῦ Ασα καὶ οὐκ ἐξέκλινεν
                             τοῦ ποιῆσαι τὸ εὐθὲς ἐνώπιον κυρίου·
                        </p>
                    </div>
                    <div type="textpart" subtype="verse" n="33">
                        <p>ἀλλὰ τὰ ὑψηλὰ 
                            ἔτι ὑπῆρχεν, καὶ ἔτι ὁ λαὸς οὐ κατεύθυνεν τὴν καρδίαν πρὸς κύριον
                             θεὸν τῶν πατέρων αὐτῶν.
                        </p>
                    </div>
                    <div type="textpart" subtype="verse" n="34">
                        <p>καὶ οἱ λοιποὶ λόγοι Ιωσαφατ οἱ 
                            πρῶτοι καὶ οἱ ἔσχατοι ἰδοὺ γεγραμμένοι ἐν λόγοις Ιου τοῦ Ανανι, 
                            ὃς κατέγραψεν βιβλίον βασιλέων Ισραηλ.
                        </p>
                    </div>
                    <div type="textpart" subtype="verse" n="35">
                        <p>Καὶ μετὰ ταῦτα ἐκοινώνησεν Ιωσαφατ βασιλεὺς Ιουδα πρὸς 
                            Οχοζιαν βασιλέα Ισραηλ (καὶ οὗτος ἠνόμησεν)
                        </p>
                    </div>
                    <div type="textpart" subtype="verse" n="36">
                        <p>ἐν τῷ ποιῆσαι 
                            καὶ πορευθῆναι πρὸς αὐτὸν τοῦ ποιῆσαι πλοῖα τοῦ πορευθῆναι εἰς 
                            Θαρσις καὶ ἐποίησεν πλοῖα ἐν Γασιωνγαβερ.
                        </p>
                    </div>
                    <div type="textpart" subtype="verse" n="37">
                        <p>καὶ ἐπροφήτευσεν 
                            Ελιεζερ ὁ τοῦ Δωδια ἀπὸ Μαρισης ἐπὶ Ιωσαφατ λέγων Ὡς ἐφιλίασας
                            τῷ Οχοζια, ἔθραυσεν κύριος τὸ ἔργον σου, καὶ συνετρίβη 
                            τὰ πλοῖά σου. καὶ οὐκ ἐδυνάσθη τοῦ πορευθῆναι εἰς Θαρσις.
                        </p>
                    </div>
                </div>
                <div type="textpart" subtype="chapter" n="21">
                    <div type="textpart" subtype="verse" n="1">
                        <p>Καὶ ἐκοιμήθη Ιωσαφατ μετὰ τῶν πατέρων αὐτοῦ καὶ ἐτάφη 
                            παρὰ τοῖς πατράσιν αὐτοῦ ἐν πόλει Δαυιδ, καὶ ἐβασίλευσεν Ιωραμ 
                            υἱὸς αὐτοῦ ἀντ’ αὐτοῦ.
                        </p>
                    </div>
                    <div type="textpart" subtype="verse" n="2">
                        <p>καὶ αὐτῷ ἀδελφοὶ υἱοὶ Ιωσαφατ ἕξ, Αζαριας
                             καὶ Ιιηλ καὶ Ζαχαριας καὶ Αζαριας καὶ Μιχαηλ καὶ Σαφατιας· 
                            πάντες οὗτοι υἱοὶ Ιωσαφατ βασιλέως Ιουδα.
                        </p>
                    </div>
                    <div type="textpart" subtype="verse" n="3">
                        <p>καὶ ἔδωκεν αὐτοῖς 
                            ὁ πατὴρ αὐτῶν δόματα πολλά, ἀργύριον καὶ χρυσίον καὶ ὅπλα 
                            μετὰ πόλεων τετειχισμένων ἐν Ιουδα· καὶ τὴν βασιλείαν ἔδωκεν 
                            τῷ Ιωραμ, ὅτι οὗτος ὁ πρωτότοκος.
                        </p>
                    </div>
                    <div type="textpart" subtype="verse" n="4">
                        <p>καὶ ἀνέστη Ιωραμ ἐπὶ τὴν 
                            βασιλείαν αὐτοῦ καὶ ἐκραταιώθη καὶ ἀπέκτεινεν πάντας τοὺς ἀδελφοὺς
                             αὐτοῦ ἐν ῥομφαίᾳ καὶ ἀπὸ τῶν ἀρχόντων Ισραηλ.
                        </p>
                    </div>
                    <div type="textpart" subtype="verse" n="5">
                        <p>ὄντος 
                            αὐτοῦ τριάκοντα καὶ δύο ἐτῶν κατέστη Ιωραμ ἐπὶ τὴν βασιλείαν 
                            αὐτοῦ καὶ ὀκτὼ ἔτη ἐβασίλευσεν ἐν Ιερουσαλημ.
                        </p>
                    </div>
                    <div type="textpart" subtype="verse" n="6">
                        <p>καὶ ἐπορεύθη ἐν 
                            ὁδῷ βασιλέων Ισραηλ, ὡς ἐποίησεν οἶκος Αχααβ, ὅτι θυγάτηρ 
                            Αχααβ ἦν αὐτοῦ γυνή, καὶ ἐποίησεν τὸ πονηρὸν ἐναντίον κυρίου.
                        </p>
                    </div>
                    <div type="textpart" subtype="verse" n="7">
                        <p>καὶ οὐκ ἐβούλετο κύριος ἐξολεθρεῦσαι τὸν οἶκον Δαυιδ διὰ τὴν 
                            διαθήκην, ἣν διέθετο τῷ Δαυιδ, καὶ ὡς εἶπεν αὐτῷ δοῦναι αὐτῷ 
                            λύχνον καὶ τοῖς υἱοῖς αὐτοῦ πάσας τὰς ἡμέρας.
                        </p>
                    </div>
                    <div type="textpart" subtype="verse" n="8">
                        <p>ἐν ταῖς ἡμέραις 
                            ἐκείναις ἀπέστη Εδωμ ἀπὸ τοῦ Ιουδα καὶ ἐβασίλευσαν ἐφ’ ἑαυτοὺς 
                            βασιλέα.
                        </p>
                    </div>
                    <div type="textpart" subtype="verse" n="9">
                        <p>καὶ ᾤχετο Ιωραμ μετὰ τῶν ἀρχόντων καὶ πᾶσα ἡ ἵππος 
                            μετ’ αὐτοῦ· καὶ ἐγένετο καὶ ἠγέρθη νυκτὸς καὶ ἐπάταξεν Εδωμ 
                            τὸν κυκλοῦντα αὐτὸν καὶ τοὺς ἄρχοντας τῶν ἁρμάτων, καὶ ἔφυγεν 
                            ὁ λαὸς εἰς τὰ σκηνώματα αὐτῶν.
                        </p>
                    </div>
                    <div type="textpart" subtype="verse" n="10">
                        <p>καὶ ἀπέστη ἀπὸ Ιουδα Εδωμ 
                            ἕως τῆς ἡμέρας ταύτης· τότε ἀπέστη Λομνα ἐν τῷ καιρῷ ἐκείνῳ 
                            ἀπὸ χειρὸς αὐτοῦ, ὅτι ἐγκατέλιπεν κύριον θεὸν τῶν πατέρων αὐτοῦ.
                        </p>
                    </div>
                    <div type="textpart" subtype="verse" n="11">
                        <p>καὶ γὰρ αὐτὸς ἐποίησεν ὑψηλὰ ἐν πόλεσιν Ιουδα καὶ ἐξεπόρνευσεν
                             τοὺς κατοικοῦντας ἐν Ιερουσαλημ καὶ ἀπεπλάνησεν 
                            τὸν Ιουδαν.
                        </p>
                    </div>
                    <div type="textpart" subtype="verse" n="12">
                        <p>καὶ ἦλθεν αὐτῷ ἐγγραφὴ παρὰ Ηλιου τοῦ προφήτου 
                            λέγων Τάδε λέγει κύριος ὁ θεὸς Δαυιδ τοῦ πατρός σου Ἀνθ’ ὧν 
                            οὐκ ἐπορεύθης ἐν ὁδῷ Ιωσαφατ τοῦ πατρός σου καὶ ἐν ὁδοῖς 
                            Ασα βασιλέως Ιουδα
                        </p>
                    </div>
                    <div type="textpart" subtype="verse" n="13">
                        <p>καὶ ἐπορεύθης ἐν ὁδοῖς βασιλέων Ισραηλ 
                            καὶ ἐξεπόρνευσας τὸν Ιουδαν καὶ τοὺς κατοικοῦντας ἐν Ιερουσαλημ,
                             ὡς ἐξεπόρνευσεν οἶκος Αχααβ, καὶ τοὺς ἀδελφούς σου υἱοὺς 
                            τοῦ πατρός σου τοὺς ἀγαθοὺς ὑπὲρ σὲ ἀπέκτεινας,
                        </p>
                    </div>
                    <div type="textpart" subtype="verse" n="14">
                        <p>ἰδοὺ κύριος
                            πατάξει σε πληγὴν μεγάλην ἐν τῷ λαῷ σου καὶ ἐν τοῖς υἱοῖς σου 
                            καὶ ἐν γυναιξίν σου καὶ ἐν πάσῃ τῇ ἀποσκευῇ σου,
                        </p>
                    </div>
                    <div type="textpart" subtype="verse" n="15">
                        <p>καὶ σὺ ἐν 
                            μαλακίᾳ πονηρᾷ, ἐν νόσῳ κοιλίας, ἕως οὗ ἐξέλθῃ ἡ κοιλία σου 
                            μετὰ τῆς μαλακίας ἐξ ἡμερῶν εἰς ἡμέρας.
                        </p>
                    </div>
                    <div type="textpart" subtype="verse" n="16">
                        <p>καὶ ἐπήγειρεν κύριος 
                            ἐπὶ Ιωραμ τοὺς ἀλλοφύλους καὶ τοὺς Ἄραβας καὶ τοὺς ὁμόρους 
                            τῶν Αἰθιόπων,
                        </p>
                    </div>
                    <div type="textpart" subtype="verse" n="17">
                        <p>καὶ ἀνέβησαν ἐπὶ Ιουδαν καὶ κατεδυνάστευον καὶ 
                            ἀπέστρεψαν πᾶσαν τὴν ἀποσκευήν, ἣν εὗρον ἐν οἴκῳ τοῦ βασιλέως,
                             καὶ τοὺς υἱοὺς αὐτοῦ καὶ τὰς θυγατέρας αὐτοῦ, καὶ οὐ κατελείφθη
                             αὐτῷ υἱὸς ἀλλ’ ἢ Οχοζιας ὁ μικρότατος τῶν υἱῶν αὐτοῦ.
                        </p>
                    </div>
                    <div type="textpart" subtype="verse" n="18">
                        <p>καὶ μετὰ ταῦτα πάντα ἐπάταξεν αὐτὸν κύριος εἰς τὴν κοιλίαν 
                            μαλακίᾳ, ἐν ᾗ οὐκ ἔστιν ἰατρεία·
                        </p>
                    </div>
                    <div type="textpart" subtype="verse" n="19">
                        <p>καὶ ἐγένετο ἐξ ἡμερῶν εἰς ἡμέρας,
                             καὶ ὡς ἦλθεν καιρὸς τῶν ἡμερῶν ἡμέρας δύο, ἐξῆλθεν ἡ κοιλία
                             αὐτοῦ μετὰ τῆς νόσου, καὶ ἀπέθανεν ἐν μαλακίᾳ πονηρᾷ. καὶ 
                            οὐκ ἐποίησεν ὁ λαὸς αὐτοῦ ἐκφορὰν καθὼς ἐκφορὰν πατέρων αὐτοῦ.
                        </p>
                    </div>
                    <div type="textpart" subtype="verse" n="20">
                        <p>ἦν τριάκοντα καὶ δύο ἐτῶν, ὅτε ἐβασίλευσεν, καὶ ὀκτὼ ἔτη 
                            ἐβασίλευσεν ἐν Ιερουσαλημ· καὶ ἐπορεύθη ἐν οὐκ ἐπαίνῳ καὶ ἐτάφη
                             ἐν πόλει Δαυιδ καὶ οὐκ ἐν τάφοις τῶν βασιλέων.
                        </p>
                    </div>
                </div>
                <div type="textpart" subtype="chapter" n="22">
                    <div type="textpart" subtype="verse" n="1">
                        <p>Καὶ ἐβασίλευσαν οἱ κατοικοῦντες ἐν Ιερουσαλημ τὸν Οχοζιαν 
                            υἱὸν αὐτοῦ τὸν μικρὸν ἀντ’ αὐτοῦ, ὅτι πάντας τοὺς πρεσβυτέρους 
                            ἀπέκτεινεν τὸ λῃστήριον τὸ ἐπελθὸν ἐπ’ αὐτούς, οἱ Ἄραβες καὶ οἱ 
                            Αλιμαζονεῖς· καὶ ἐβασίλευσεν Οχοζιας υἱὸς Ιωραμ βασιλέως Ιουδα.
                        </p>
                    </div>
                    <div type="textpart" subtype="verse" n="2">
                        <p>ὢν εἴκοσι ἐτῶν Οχοζιας ἐβασίλευσεν καὶ ἐνιαυτὸν ἕνα ἐβασίλευσεν
                             ἐν Ιερουσαλημ, καὶ ὄνομα τῇ μητρὶ αὐτοῦ Γοθολια θυγάτηρ 
                            Αμβρι.
                        </p>
                    </div>
                    <div type="textpart" subtype="verse" n="3">
                        <p>καὶ οὗτος ἐπορεύθη ἐν ὁδῷ οἴκου Αχααβ, ὅτι μήτηρ αὐτοῦ 
                            ἦν σύμβουλος τοῦ ἁμαρτάνειν·
                        </p>
                    </div>
                    <div type="textpart" subtype="verse" n="4">
                        <p>καὶ ἐποίησεν τὸ πονηρὸν ἐναντίον
                             κυρίου ὡς οἶκος Αχααβ, ὅτι αὐτοὶ ἦσαν αὐτῷ μετὰ τὸ ἀποθανεῖν
                             τὸν πατέρα αὐτοῦ σύμβουλοι τοῦ ἐξολεθρεῦσαι αὐτόν,
                        </p>
                    </div>
                    <div type="textpart" subtype="verse" n="5">
                        <p>καὶ 
                            ἐν ταῖς βουλαῖς αὐτῶν ἐπορεύθη. καὶ ἐπορεύθη μετὰ Ιωραμ υἱοῦ 
                            Αχααβ εἰς πόλεμον ἐπὶ Αζαηλ βασιλέα Συρίας εἰς Ραμα Γαλααδ· 
                            καὶ ἐπάταξαν οἱ τοξόται τὸν Ιωραμ.
                        </p>
                    </div>
                    <div type="textpart" subtype="verse" n="6">
                        <p>καὶ ἐπέστρεψεν Ιωραμ τοῦ 
                            ἰατρευθῆναι εἰς Ιεζραελ ἀπὸ τῶν πληγῶν, ὧν ἐπάταξαν αὐτὸν οἱ 
                            Σύροι ἐν Ραμα ἐν τῷ πολεμεῖν αὐτὸν πρὸς Αζαηλ βασιλέα Συρίας· 
                            καὶ Οχοζιας υἱὸς Ιωραμ βασιλεὺς Ιουδα κατέβη θεάσασθαι τὸν Ιωραμ
                             υἱὸν Αχααβ εἰς Ιεζραελ, ὅτι ἠρρώστει.
                        </p>
                    </div>
                    <div type="textpart" subtype="verse" n="7">
                        <p>καὶ παρὰ τοῦ θεοῦ 
                            ἐγένετο καταστροφὴ Οχοζια ἐλθεῖν πρὸς Ιωραμ· καὶ ἐν τῷ ἐλθεῖν
                            αὐτὸν ἐξῆλθεν μετ’ αὐτοῦ Ιωραμ πρὸς Ιου υἱὸν Ναμεσσι χριστὸν 
                            κυρίου τὸν οἶκον Αχααβ.
                        </p>
                    </div>
                    <div type="textpart" subtype="verse" n="8">
                        <p>καὶ ἐγένετο ὡς ἐξεδίκησεν Ιου τὸν οἶκον
                             Αχααβ, καὶ εὗρεν τοὺς ἄρχοντας Ιουδα καὶ τοὺς ἀδελφοὺς 
                            Οχοζια λειτουργοῦντας τῷ Οχοζια καὶ ἀπέκτεινεν αὐτούς.
                        </p>
                    </div>
                    <div type="textpart" subtype="verse" n="9">
                        <p>καὶ εἶπεν
                             τοῦ ζητῆσαι τὸν Οχοζιαν, καὶ κατέλαβον αὐτὸν ἰατρευόμενον 
                            ἐν Σαμαρείᾳ καὶ ἤγαγον αὐτὸν πρὸς Ιου, καὶ ἀπέκτεινεν αὐτόν. 
                            καὶ ἔθαψαν αὐτόν, ὅτι εἶπαν Υἱὸς Ιωσαφατ ἐστίν, ὃς ἐζήτησεν τὸν 
                            κύριον ἐν ὅλῃ καρδίᾳ αὐτοῦ. καὶ οὐκ ἦν ἐν οἴκῳ Οχοζια κατισχῦσαι
                             δύναμιν περὶ τῆς βασιλείας.
                        </p>
                    </div>
                    <div type="textpart" subtype="verse" n="10">
                        <p>Καὶ Γοθολια ἡ μήτηρ Οχοζια εἶδεν ὅτι τέθνηκεν αὐτῆς ὁ υἱός, 
                            καὶ ἠγέρθη καὶ ἀπώλεσεν πᾶν τὸ σπέρμα τῆς βασιλείας ἐν οἴκῳ 
                            Ιουδα.
                        </p>
                    </div>
                    <div type="textpart" subtype="verse" n="11">
                        <p>καὶ ἔλαβεν Ιωσαβεθ ἡ θυγάτηρ τοῦ βασιλέως τὸν Ιωας 
                            υἱὸν Οχοζια καὶ ἔκλεψεν αὐτὸν ἐκ μέσου υἱῶν τοῦ βασιλέως τῶν 
                            θανατουμένων καὶ ἔδωκεν αὐτὸν καὶ τὴν τροφὸν αὐτοῦ εἰς ταμίειον
                             τῶν κλινῶν· καὶ ἔκρυψεν αὐτὸν Ιωσαβεθ θυγάτηρ τοῦ βασιλέως
                             Ιωραμ ἀδελφὴ Οχοζιου γυνὴ Ιωδαε τοῦ ἱερέως καὶ ἔκρυψεν 
                            αὐτὸν ἀπὸ προσώπου Γοθολιας, καὶ οὐκ ἀπέκτεινεν αὐτόν.
                        </p>
                    </div>
                    <div type="textpart" subtype="verse" n="12">
                        <p>καὶ 
                            ἦν μετ’ αὐτῆς ἐν οἴκῳ τοῦ θεοῦ κατακεκρυμμένος ἓξ ἔτη, καὶ Γοθολια
                             ἐβασίλευσεν ἐπὶ τῆς γῆς.
                        </p>
                    </div>
                </div>
                <div type="textpart" subtype="chapter" n="23">
                    <div type="textpart" subtype="verse" n="1">
                        <p>Καὶ ἐν τῷ ἔτει τῷ ἑβδόμῳ ἐκραταίωσεν Ιωδαε καὶ ἔλαβεν τοὺς 
                            ἑκατοντάρχους, τὸν Αζαριαν υἱὸν Ιωραμ καὶ τὸν Ισμαηλ υἱὸν Ιωαναν
                             καὶ τὸν Αζαριαν υἱὸν Ωβηδ καὶ τὸν Μαασαιαν υἱὸν Αδαια καὶ 
                            τὸν Ελισαφαν υἱὸν Ζαχαρια, μετ’ αὐτοῦ εἰς οἶκον.
                        </p>
                    </div>
                    <div type="textpart" subtype="verse" n="2">
                        <p>καὶ ἐκύκλωσαν 
                            τὸν Ιουδαν καὶ συνήγαγον τοὺς Λευίτας ἐκ πασῶν τῶν πόλεων 
                            Ιουδα καὶ ἄρχοντας πατριῶν τοῦ Ισραηλ, καὶ ἦλθον εἰς Ιερουσαλημ.
                        </p>
                    </div>
                    <div type="textpart" subtype="verse" n="3">
                        <p>καὶ διέθεντο πᾶσα ἐκκλησία Ιουδα διαθήκην ἐν οἴκῳ τοῦ 
                            θεοῦ μετὰ τοῦ βασιλέως, καὶ ἔδειξεν αὐτοῖς τὸν υἱὸν τοῦ βασιλέως 
                            καὶ εἶπεν αὐτοῖς Ἰδοὺ ὁ υἱὸς τοῦ βασιλέως βασιλευσάτω, καθὼς 
                            ἐλάλησεν κύριος ἐπὶ τὸν οἶκον Δαυιδ.
                        </p>
                    </div>
                    <div type="textpart" subtype="verse" n="4">
                        <p>νῦν ὁ λόγος οὗτος, ὃν 
                            ποιήσετε· τὸ τρίτον ἐξ ὑμῶν εἰσπορευέσθωσαν τὸ σάββατον, τῶν 
                            ἱερέων καὶ τῶν Λευιτῶν, καὶ εἰς τὰς πύλας τῶν εἰσόδων,
                        </p>
                    </div>
                    <div type="textpart" subtype="verse" n="5">
                        <p>καὶ τὸ
                            τρίτον ἐν οἴκῳ τοῦ βασιλέως, καὶ τὸ τρίτον ἐν τῇ πύλῃ τῇ μέσῃ, 
                            καὶ πᾶς ὁ λαὸς ἐν αὐλαῖς οἴκου κυρίου.
                        </p>
                    </div>
                    <div type="textpart" subtype="verse" n="6">
                        <p>καὶ μὴ εἰσελθέτω εἰς οἶκον
                             κυρίου ἐὰν μὴ οἱ ἱερεῖς καὶ οἱ Λευῖται καὶ οἱ λειτουργοῦντες 
                            τῶν Λευιτῶν· αὐτοὶ εἰσελεύσονται, ὅτι ἅγιοί εἰσιν, καὶ πᾶς ὁ λαὸς 
                            φυλασσέτω φυλακὰς κυρίου.
                        </p>
                    </div>
                    <div type="textpart" subtype="verse" n="7">
                        <p>καὶ κυκλώσουσιν οἱ Λευῖται τὸν βασιλέα
                             κύκλῳ, ἀνδρὸς σκεῦος ἐν χειρὶ αὐτοῦ, καὶ ὁ εἰσπορευόμενος 
                            εἰς τὸν οἶκον ἀποθανεῖται· καὶ ἔσονται μετὰ τοῦ βασιλέως εἰσπορευομένου
                             καὶ ἐκπορευομένου.
                        </p>
                    </div>
                    <div type="textpart" subtype="verse" n="8">
                        <p>καὶ ἐποίησαν οἱ Λευῖται καὶ πᾶς 
                            Ιουδα κατὰ πάντα, ὅσα ἐνετείλατο Ιωδαε ὁ ἱερεύς, καὶ ἔλαβον 
                            ἕκαστος τοὺς ἄνδρας αὐτοῦ ἀπ’ ἀρχῆς τοῦ σαββάτου ἕως ἐξόδου 
                            τοῦ σαββάτου, ὅτι οὐ κατέλυσεν Ιωδαε τὰς ἐφημερίας.
                        </p>
                    </div>
                    <div type="textpart" subtype="verse" n="9">
                        <p>καὶ ἔδωκεν 
                            τὰς μαχαίρας καὶ τοὺς θυρεοὺς καὶ τὰ ὅπλα, ἃ ἦν τοῦ βασιλέως 
                            Δαυιδ, ἐν οἴκῳ τοῦ θεοῦ.
                        </p>
                    </div>
                    <div type="textpart" subtype="verse" n="10">
                        <p>καὶ ἔστησεν πάντα τὸν λαόν, ἕκαστον 
                            ἐν τοῖς ὅπλοις αὐτοῦ, ἀπὸ τῆς ὠμίας τοῦ οἴκου τῆς δεξιᾶς ἕως 
                            τῆς ὠμίας τῆς ἀριστερᾶς τοῦ θυσιαστηρίου καὶ τοῦ οἴκου ἐπὶ τὸν 
                            βασιλέα κύκλῳ.
                        </p>
                    </div>
                    <div type="textpart" subtype="verse" n="11">
                        <p>καὶ ἐξήγαγεν τὸν υἱὸν τοῦ βασιλέως καὶ ἔδωκεν 
                            ἐπ’ αὐτὸν τὸ βασίλειον καὶ τὰ μαρτύρια, καὶ ἐβασίλευσαν καὶ ἔχρισαν
                             αὐτὸν Ιωδαε καὶ οἱ υἱοὶ αὐτοῦ καὶ εἶπαν Ζήτω ὁ βασιλεύς.
                        </p>
                    </div>
                    <div type="textpart" subtype="verse" n="12">
                        <p>καὶ ἤκουσεν Γοθολια τὴν φωνὴν τοῦ λαοῦ τῶν τρεχόντων καὶ 
                            ἐξομολογουμένων καὶ αἰνούντων τὸν βασιλέα καὶ εἰσῆλθεν πρὸς 
                            τὸν βασιλέα εἰς οἶκον κυρίου.
                        </p>
                    </div>
                    <div type="textpart" subtype="verse" n="13">
                        <p>καὶ εἶδεν καὶ ἰδοὺ ὁ βασιλεὺς ἐπὶ 
                            τῆς στάσεως αὐτοῦ, καὶ ἐπὶ τῆς εἰσόδου οἱ ἄρχοντες καὶ αἱ σάλπιγγες
                             περὶ τὸν βασιλέα, καὶ πᾶς ὁ λαὸς ηὐφράνθη καὶ ἐσάλπισαν 
                            ἐν ταῖς σάλπιγξιν καὶ οἱ ᾄδοντες ἐν τοῖς ὀργάνοις ᾠδοὶ καὶ ὑμνοῦντες
                             αἶνον· καὶ διέρρηξεν Γοθολια τὴν στολὴν αὐτῆς καὶ ἐβόησεν 
                            καὶ εἶπεν Ἐπιτιθέμενοι ἐπιτίθεσθε.
                        </p>
                    </div>
                    <div type="textpart" subtype="verse" n="14">
                        <p>καὶ ἐξῆλθεν Ιωδαε ὁ ἱερεύς, 
                            καὶ ἐνετείλατο Ιωδαε ὁ ἱερεὺς τοῖς ἑκατοντάρχοις καὶ τοῖς ἀρχηγοῖς
                             τῆς δυνάμεως καὶ εἶπεν αὐτοῖς Ἐκβάλετε αὐτὴν ἐκτὸς τοῦ 
                            οἴκου καὶ εἰσέλθατε ὀπίσω αὐτῆς, καὶ ἀποθανέτω μαχαίρᾳ· ὅτι εἶπεν
                             ὁ ἱερεύς Μὴ ἀποθανέτω ἐν οἴκῳ κυρίου.
                        </p>
                    </div>
                    <div type="textpart" subtype="verse" n="15">
                        <p>καὶ ἔδωκαν αὐτῇ 
                            ἄνεσιν, καὶ διῆλθεν διὰ τῆς πύλης τῶν ἱππέων τοῦ οἴκου τοῦ βασιλέως,
                             καὶ ἐθανάτωσαν αὐτὴν ἐκεῖ. —
                        </p>
                    </div>
                    <div type="textpart" subtype="verse" n="16">
                        <p>καὶ διέθετο Ιωδαε διαθήκην
                             ἀνὰ μέσον αὐτοῦ καὶ τοῦ λαοῦ καὶ τοῦ βασιλέως εἶναι λαὸν 
                            τῷ κυρίῳ.
                        </p>
                    </div>
                    <div type="textpart" subtype="verse" n="17">
                        <p>καὶ εἰσῆλθεν πᾶς ὁ λαὸς τῆς γῆς εἰς οἶκον Βααλ καὶ 
                            κατέσπασαν αὐτὸν καὶ τὰ θυσιαστήρια καὶ τὰ εἴδωλα αὐτοῦ ἐλέπτυναν
                             καὶ τὸν Ματθαν ἱερέα τῆς Βααλ ἐθανάτωσαν ἐναντίον τῶν
                            θυσιαστηρίων αὐτοῦ.
                        </p>
                    </div>
                    <div type="textpart" subtype="verse" n="18">
                        <p>καὶ ἐνεχείρησεν Ιωδαε ὁ ἱερεὺς τὰ ἔργα 
                            οἴκου κυρίου διὰ χειρὸς ἱερέων καὶ Λευιτῶν καὶ ἀνέστησεν τὰς 
                            ἐφημερίας τῶν ἱερέων καὶ τῶν Λευιτῶν, ἃς διέστειλεν Δαυιδ ἐπὶ 
                            τὸν οἶκον κυρίου καὶ ἀνενέγκαι ὁλοκαυτώματα κυρίῳ, καθὼς γέγραπται
                             ἐν νόμῳ Μωυσῆ, ἐν εὐφροσύνῃ καὶ ἐν ᾠδαῖς διὰ χειρὸς 
                            Δαυιδ.
                        </p>
                    </div>
                    <div type="textpart" subtype="verse" n="19">
                        <p>καὶ ἔστησαν οἱ πυλωροὶ ἐπὶ τὰς πύλας οἴκου κυρίου, καὶ 
                            οὐκ εἰσελεύσεται ἀκάθαρτος εἰς πᾶν πρᾶγμα.
                        </p>
                    </div>
                    <div type="textpart" subtype="verse" n="20">
                        <p>καὶ ἔλαβεν τοὺς 
                            πατριάρχας καὶ τοὺς δυνατοὺς καὶ τοὺς ἄρχοντας τοῦ λαοῦ καὶ 
                            πάντα τὸν λαὸν τῆς γῆς καὶ ἀνεβίβασαν τὸν βασιλέα εἰς οἶκον 
                            κυρίου, καὶ εἰσῆλθεν διὰ τῆς πύλης τῆς ἐσωτέρας εἰς τὸν οἶκον 
                            τοῦ βασιλέως, καὶ ἐκάθισαν τὸν βασιλέα ἐπὶ τὸν θρόνον τῆς βασιλείας.
                        </p>
                    </div>
                    <div type="textpart" subtype="verse" n="21">
                        <p>καὶ ηὐφράνθη πᾶς ὁ λαὸς τῆς γῆς, καὶ ἡ πόλις ἡσύχασεν·
                             καὶ τὴν Γοθολιαν ἐθανάτωσαν μαχαίρᾳ.
                        </p>
                    </div>
                </div>
                <div type="textpart" subtype="chapter" n="24">
                    <div type="textpart" subtype="verse" n="1">
                        <p>Ὢν ἑπτὰ ἐτῶν Ιωας ἐν τῷ βασιλεῦσαι αὐτὸν καὶ τεσσαράκοντα 
                            ἔτη ἐβασίλευσεν ἐν Ιερουσαλημ, καὶ ὄνομα τῇ μητρὶ αὐτοῦ Σαβια 
                            ἐκ Βηρσαβεε.
                        </p>
                    </div>
                    <div type="textpart" subtype="verse" n="2">
                        <p>καὶ ἐποίησεν Ιωας τὸ εὐθὲς ἐνώπιον κυρίου πάσας 
                            τὰς ἡμέρας Ιωδαε τοῦ ἱερέως.
                        </p>
                    </div>
                    <div type="textpart" subtype="verse" n="3">
                        <p>καὶ ἔλαβεν αὐτῷ Ιωδαε γυναῖκας 
                            δύο, καὶ ἐγέννησεν υἱοὺς καὶ θυγατέρας.
                        </p>
                    </div>
                    <div type="textpart" subtype="verse" n="4">
                        <p>καὶ ἐγένετο μετὰ ταῦτα 
                            καὶ ἐγένετο ἐπὶ καρδίαν Ιωας ἐπισκευάσαι τὸν οἶκον κυρίου.
                        </p>
                    </div>
                    <div type="textpart" subtype="verse" n="5">
                        <p>καὶ 
                            συνήγαγεν τοὺς ἱερεῖς καὶ τοὺς Λευίτας καὶ εἶπεν αὐτοῖς Ἐξέλθατε 
                            εἰς τὰς πόλεις Ιουδα καὶ συναγάγετε ἀπὸ παντὸς Ισραηλ ἀργύριον 
                            κατισχῦσαι τὸν οἶκον κυρίου ἐνιαυτὸν κατ’ ἐνιαυτὸν καὶ σπεύσατε 
                            λαλῆσαι· καὶ οὐκ ἔσπευσαν οἱ Λευῖται.
                        </p>
                    </div>
                    <div type="textpart" subtype="verse" n="6">
                        <p>καὶ ἐκάλεσεν ὁ βασιλεὺς 
                            Ιωας τὸν Ιωδαε τὸν ἄρχοντα καὶ εἶπεν αὐτῷ Διὰ τί οὐκ ἐπεσκέψω
                             περὶ τῶν Λευιτῶν τοῦ εἰσενέγκαι ἀπὸ Ιουδα καὶ Ιερουσαλημ 
                            τὸ κεκριμένον ὑπὸ Μωυσῆ ἀνθρώπου τοῦ θεοῦ, ὅτε ἐξεκκλησίασεν 
                            τὸν Ισραηλ εἰς τὴν σκηνὴν τοῦ μαρτυρίου;
                        </p>
                    </div>
                    <div type="textpart" subtype="verse" n="7">
                        <p>ὅτι Γοθολια ἦν ἡ 
                            ἄνομος, καὶ οἱ υἱοὶ αὐτῆς κατέσπασαν τὸν οἶκον τοῦ θεοῦ, καὶ γὰρ 
                            τὰ ἅγια οἴκου κυρίου ἐποίησαν ταῖς Βααλιμ.
                        </p>
                    </div>
                    <div type="textpart" subtype="verse" n="8">
                        <p>καὶ εἶπεν ὁ βασιλεύς 
                            Γενηθήτω γλωσσόκομον καὶ τεθήτω ἐν πύλῃ οἴκου κυρίου ἔξω·
                        </p>
                    </div>
                    <div type="textpart" subtype="verse" n="9">
                        <p>καὶ κηρυξάτωσαν ἐν Ιουδα καὶ ἐν Ιερουσαλημ εἰσενέγκαι κυρίῳ, 
                            καθὼς εἶπεν Μωυσῆς παῖς τοῦ θεοῦ ἐπὶ τὸν Ισραηλ ἐν τῇ ἐρήμῳ.
                        </p>
                    </div>
                    <div type="textpart" subtype="verse" n="10">
                        <p>καὶ ἔδωκαν πάντες ἄρχοντες καὶ πᾶς ὁ λαὸς καὶ εἰσέφερον καὶ 
                            ἐνέβαλλον εἰς τὸ γλωσσόκομον, ἕως οὗ ἐπληρώθη.
                        </p>
                    </div>
                    <div type="textpart" subtype="verse" n="11">
                        <p>καὶ ἐγένετο 
                            ὡς εἰσέφερον τὸ γλωσσόκομον πρὸς τοὺς προστάτας τοῦ βασιλέως
                             διὰ χειρὸς τῶν Λευιτῶν καὶ ὡς εἶδον ὅτι ἐπλεόνασεν τὸ ἀργύριον,
                            καὶ ἦλθεν ὁ γραμματεὺς τοῦ βασιλέως καὶ ὁ προστάτης 
                            τοῦ ἱερέως τοῦ μεγάλου καὶ ἐξεκένωσαν τὸ γλωσσόκομον καὶ κατέστησαν
                             εἰς τὸν τόπον αὐτοῦ· οὕτως ἐποίουν ἡμέραν ἐξ ἡμέρας 
                            καὶ συνήγαγον ἀργύριον πολύ.
                        </p>
                    </div>
                    <div type="textpart" subtype="verse" n="12">
                        <p>καὶ ἔδωκεν αὐτὸ ὁ βασιλεὺς καὶ 
                            Ιωδαε ὁ ἱερεὺς τοῖς ποιοῦσιν τὰ ἔργα εἰς τὴν ἐργασίαν οἴκου κυρίου,
                             καὶ ἐμισθοῦντο λατόμους καὶ τέκτονας ἐπισκευάσαι τὸν οἶκον 
                            κυρίου καὶ χαλκεῖς σιδήρου καὶ χαλκοῦ ἐπισκευάσαι τὸν οἶκον κυρίου.
                        </p>
                    </div>
                    <div type="textpart" subtype="verse" n="13">
                        <p>καὶ ἐποίουν οἱ ποιοῦντες τὰ ἔργα, καὶ ἀνέβη μῆκος τῶν 
                            ἔργων ἐν χερσὶν αὐτῶν, καὶ ἀνέστησαν τὸν οἶκον κυρίου ἐπὶ τὴν 
                            στάσιν αὐτοῦ καὶ ἐνίσχυσαν.
                        </p>
                    </div>
                    <div type="textpart" subtype="verse" n="14">
                        <p>καὶ ὡς συνετέλεσαν, ἤνεγκαν πρὸς 
                            τὸν βασιλέα καὶ πρὸς Ιωδαε τὸ κατάλοιπον τοῦ ἀργυρίου, καὶ ἐποίησαν
                             σκεύη εἰς οἶκον κυρίου, σκεύη λειτουργικὰ ὁλοκαυτωμάτων 
                            καὶ θυίσκας χρυσᾶς καὶ ἀργυρᾶς. καὶ ἀνήνεγκαν ὁλοκαυτώσεις ἐν 
                            οἴκῳ κυρίου διὰ παντὸς πάσας τὰς ἡμέρας Ιωδαε.
                        </p>
                    </div>
                    <div type="textpart" subtype="verse" n="15">
                        <p>Καὶ ἐγήρασεν Ιωδαε πλήρης ἡμερῶν καὶ ἐτελεύτησεν ὢν ἑκατὸν
                             καὶ τριάκοντα ἐτῶν ἐν τῷ τελευτᾶν αὐτόν·
                        </p>
                    </div>
                    <div type="textpart" subtype="verse" n="16">
                        <p>καὶ ἔθαψαν αὐτὸν
                             ἐν πόλει Δαυιδ μετὰ τῶν βασιλέων, ὅτι ἐποίησεν ἀγαθωσύνην
                             μετὰ Ισραηλ καὶ μετὰ τοῦ θεοῦ καὶ τοῦ οἴκου αὐτοῦ.
                        </p>
                    </div>
                    <div type="textpart" subtype="verse" n="17">
                        <p>καὶ 
                            ἐγένετο μετὰ τὴν τελευτὴν Ιωδαε εἰσῆλθον οἱ ἄρχοντες Ιουδα καὶ 
                            προσεκύνησαν τὸν βασιλέα· τότε ἐπήκουσεν αὐτοῖς ὁ βασιλεύς.
                        </p>
                    </div>
                    <div type="textpart" subtype="verse" n="18">
                        <p>καὶ ἐγκατέλιπον τὸν κύριον θεὸν τῶν πατέρων αὐτῶν καὶ ἐδούλευον
                             ταῖς Ἀστάρταις καὶ τοῖς εἰδώλοις· καὶ ἐγένετο ὀργὴ ἐπὶ 
                            Ιουδαν καὶ ἐπὶ Ιερουσαλημ ἐν τῇ ἡμέρᾳ ταύτῃ.
                        </p>
                    </div>
                    <div type="textpart" subtype="verse" n="19">
                        <p>καὶ ἀπέστειλεν 
                            πρὸς αὐτοὺς προφήτας ἐπιστρέψαι πρὸς κύριον, καὶ οὐκ ἤκουσαν· 
                            καὶ διεμαρτύραντο αὐτοῖς, καὶ οὐκ ἤκουσαν.
                        </p>
                    </div>
                    <div type="textpart" subtype="verse" n="20">
                        <p>καὶ πνεῦμα θεοῦ 
                            ἐνέδυσεν τὸν Αζαριαν τὸν τοῦ Ιωδαε τὸν ἱερέα, καὶ ἀνέστη ἐπάνω 
                            τοῦ λαοῦ καὶ εἶπεν Τάδε λέγει κύριος Τί παραπορεύεσθε τὰς ἐντολὰς
                             κυρίου; καὶ οὐκ εὐοδωθήσεσθε, ὅτι ἐγκατελίπετε τὸν κύριον, 
                            καὶ ἐγκαταλείψει ὑμᾶς.
                        </p>
                    </div>
                    <div type="textpart" subtype="verse" n="21">
                        <p>καὶ ἐπέθεντο αὐτῷ καὶ ἐλιθοβόλησαν αὐτὸν
                             δι’ ἐντολῆς Ιωας τοῦ βασιλέως ἐν αὐλῇ οἴκου κυρίου.
                        </p>
                    </div>
                    <div type="textpart" subtype="verse" n="22">
                        <p>καὶ 
                            οὐκ ἐμνήσθη Ιωας τοῦ ἐλέους, οὗ ἐποίησεν μετ’ αὐτοῦ Ιωδαε ὁ 
                            πατὴρ αὐτοῦ, καὶ ἐθανάτωσεν τὸν υἱὸν αὐτοῦ. καὶ ὡς ἀπέθνῃσκεν, 
                            εἶπεν Ἴδοι κύριος καὶ κρινάτω.
                        </p>
                    </div>
                    <div type="textpart" subtype="verse" n="23">
                        <p>καὶ ἐγένετο μετὰ τὴν συντέλειαν 
                            τοῦ ἐνιαυτοῦ ἀνέβη ἐπ’ αὐτὸν δύναμις Συρίας καὶ ἦλθεν ἐπὶ Ιουδαν 
                            καὶ ἐπὶ Ιερουσαλημ καὶ κατέφθειραν πάντας τοὺς ἄρχοντας τοῦ 
                            λαοῦ ἐν τῷ λαῷ καὶ πάντα τὰ σκῦλα αὐτῶν ἀπέστειλαν τῷ βασιλεῖ
                            Δαμασκοῦ.
                        </p>
                    </div>
                    <div type="textpart" subtype="verse" n="24">
                        <p>ὅτι ἐν ὀλίγοις ἀνδράσιν παρεγένετο δύναμις Συρίας,
                             καὶ ὁ θεὸς παρέδωκεν εἰς τὰς χεῖρας αὐτῶν δύναμιν πολλὴν 
                            σφόδρα, ὅτι ἐγκατέλιπον κύριον θεὸν τῶν πατέρων αὐτῶν· καὶ 
                            μετὰ Ιωας ἐποίησεν κρίματα.
                        </p>
                    </div>
                    <div type="textpart" subtype="verse" n="25">
                        <p>καὶ μετὰ τὸ ἀπελθεῖν αὐτοὺς ἀπ’ 
                            αὐτοῦ ἐν τῷ ἐγκαταλιπεῖν αὐτὸν ἐν μαλακίαις μεγάλαις καὶ ἐπέθεντο
                             αὐτῷ οἱ παῖδες αὐτοῦ ἐν αἵμασιν υἱοῦ Ιωδαε τοῦ ἱερέως 
                            καὶ ἐθανάτωσαν αὐτὸν ἐπὶ τῆς κλίνης αὐτοῦ, καὶ ἀπέθανεν· καὶ 
                            ἔθαψαν αὐτὸν ἐν πόλει Δαυιδ καὶ οὐκ ἔθαψαν αὐτὸν ἐν τῷ τάφῳ 
                            τῶν βασιλέων.
                        </p>
                    </div>
                    <div type="textpart" subtype="verse" n="26">
                        <p>καὶ οἱ ἐπιθέμενοι ἐπ’ αὐτὸν Ζαβεδ ὁ τοῦ Σαμαθ 
                            ὁ Αμμανίτης καὶ Ιωζαβεδ ὁ τοῦ Σομαρωθ ὁ Μωαβίτης
                        </p>
                    </div>
                    <div type="textpart" subtype="verse" n="27">
                        <p>καὶ οἱ 
                            υἱοὶ αὐτοῦ πάντες, καὶ προσῆλθον αὐτῷ οἱ πέντε. καὶ τὰ λοιπὰ 
                            ἰδοὺ γεγραμμένα ἐπὶ τὴν γραφὴν τῶν βασιλέων· καὶ ἐβασίλευσεν 
                            Αμασιας υἱὸς αὐτοῦ ἀντ’ αὐτοῦ.
                        </p>
                    </div>
                </div>
                <div type="textpart" subtype="chapter" n="25">
                    <div type="textpart" subtype="verse" n="1">
                        <p>Ὢν πέντε καὶ εἴκοσι ἐτῶν ἐβασίλευσεν Αμασιας καὶ εἴκοσι ἐννέα
                             ἔτη ἐβασίλευσεν ἐν Ιερουσαλημ, καὶ ὄνομα τῇ μητρὶ αὐτοῦ 
                            Ιωαδεν ἀπὸ Ιερουσαλημ.
                        </p>
                    </div>
                    <div type="textpart" subtype="verse" n="2">
                        <p>καὶ ἐποίησεν τὸ εὐθὲς ἐνώπιον κυρίου, 
                            ἀλλ’ οὐκ ἐν καρδίᾳ πλήρει.
                        </p>
                    </div>
                    <div type="textpart" subtype="verse" n="3">
                        <p>καὶ ἐγένετο ὡς κατέστη ἡ βασιλεία 
                            ἐν χειρὶ αὐτοῦ, καὶ ἐθανάτωσεν τοὺς παῖδας αὐτοῦ τοὺς φονεύσαντας
                             τὸν βασιλέα πατέρα αὐτοῦ·
                        </p>
                    </div>
                    <div type="textpart" subtype="verse" n="4">
                        <p>καὶ τοὺς υἱοὺς αὐτῶν οὐκ 
                            ἀπέκτεινεν κατὰ τὴν διαθήκην τοῦ νόμου κυρίου, καθὼς γέγραπται,
                             ὡς ἐνετείλατο κύριος λέγων Οὐκ ἀποθανοῦνται πατέρες ὑπὲρ 
                            τέκνων, καὶ υἱοὶ οὐκ ἀποθανοῦνται ὑπὲρ πατέρων, ἀλλ’ ἢ ἕκαστος 
                            τῇ ἑαυτοῦ ἁμαρτίᾳ ἀποθανοῦνται. —
                        </p>
                    </div>
                    <div type="textpart" subtype="verse" n="5">
                        <p>καὶ συνήγαγεν Αμασιας τὸν 
                            οἶκον Ιουδα καὶ ἀνέστησεν αὐτοὺς κατ’ οἴκους πατριῶν αὐτῶν εἰς 
                            χιλιάρχους καὶ ἑκατοντάρχους ἐν παντὶ Ιουδα καὶ Ιερουσαλημ· καὶ 
                            ἠρίθμησεν αὐτοὺς ἀπὸ εἰκοσαετοῦς καὶ ἐπάνω καὶ εὗρεν αὐτοὺς 
                            τριακοσίας χιλιάδας δυνατοὺς ἐξελθεῖν εἰς πόλεμον κρατοῦντας 
                            δόρυ καὶ θυρεόν.
                        </p>
                    </div>
                    <div type="textpart" subtype="verse" n="6">
                        <p>καὶ ἐμισθώσατο ἀπὸ Ισραηλ ἑκατὸν χιλιάδας 
                            δυνατοὺς ἰσχύι ἑκατὸν ταλάντων ἀργυρίου.
                        </p>
                    </div>
                    <div type="textpart" subtype="verse" n="7">
                        <p>καὶ ἄνθρωπος τοῦ 
                            θεοῦ ἦλθεν πρὸς αὐτὸν λέγων Βασιλεῦ, οὐ πορεύσεται μετὰ σοῦ 
                            δύναμις Ισραηλ, ὅτι οὐκ ἔστιν κύριος μετὰ Ισραηλ, πάντων τῶν 
                            υἱῶν Εφραιμ·
                        </p>
                    </div>
                    <div type="textpart" subtype="verse" n="8">
                        <p>ὅτι ἐὰν ὑπολάβῃς κατισχῦσαι ἐν τούτοις, καὶ τροπώσεταί
                             σε κύριος ἐναντίον τῶν ἐχθρῶν, ὅτι ἔστιν παρὰ κυρίου 
                            καὶ ἰσχῦσαι καὶ τροπώσασθαι.
                        </p>
                    </div>
                    <div type="textpart" subtype="verse" n="9">
                        <p>καὶ εἶπεν Αμασιας τῷ ἀνθρώπῳ 
                            τοῦ θεοῦ Καὶ τί ποιήσω τὰ ἑκατὸν τάλαντα, ἃ ἔδωκα τῇ δυνάμει 
                            Ισραηλ; καὶ εἶπεν ὁ ἄνθρωπος τοῦ θεοῦ Ἔστιν τῷ κυρίῳ δοῦναί
                            σοι πλεῖστα τούτων.
                        </p>
                    </div>
                    <div type="textpart" subtype="verse" n="10">
                        <p>καὶ διεχώρισεν Αμασιας τῇ δυνάμει τῇ ἐλθούσῃ
                             πρὸς αὐτὸν ἀπὸ Εφραιμ ἀπελθεῖν εἰς τὸν τόπον αὐτῶν, 
                            καὶ ἐθυμώθησαν σφόδρα ἐπὶ Ιουδαν καὶ ἐπέστρεψαν εἰς τὸν τόπον 
                            αὐτῶν ἐν ὀργῇ θυμοῦ.
                        </p>
                    </div>
                    <div type="textpart" subtype="verse" n="11">
                        <p>καὶ Αμασιας κατίσχυσεν καὶ παρέλαβεν 
                            τὸν λαὸν αὐτοῦ καὶ ἐπορεύθη εἰς τὴν κοιλάδα τῶν ἁλῶν καὶ ἐπάταξεν
                             ἐκεῖ τοὺς υἱοὺς Σηιρ δέκα χιλιάδας·
                        </p>
                    </div>
                    <div type="textpart" subtype="verse" n="12">
                        <p>καὶ δέκα χιλιάδας 
                            ἐζώγρησαν οἱ υἱοὶ Ιουδα καὶ ἔφερον αὐτοὺς ἐπὶ τὸ ἄκρον τοῦ 
                            κρημνοῦ καὶ κατεκρήμνιζον αὐτοὺς ἀπὸ τοῦ ἄκρου τοῦ κρημνοῦ, 
                            καὶ πάντες διερρήγνυντο.
                        </p>
                    </div>
                    <div type="textpart" subtype="verse" n="13">
                        <p>καὶ οἱ υἱοὶ τῆς δυνάμεως, οὓς ἀπέστρεψεν
                             Αμασιας τοῦ μὴ πορευθῆναι μετ’ αὐτοῦ εἰς πόλεμον, καὶ ἐπέθεντο
                             ἐπὶ τὰς πόλεις Ιουδα ἀπὸ Σαμαρείας ἕως Βαιθωρων καὶ 
                            ἐπάταξαν ἐν αὐτοῖς τρεῖς χιλιάδας καὶ ἐσκύλευσαν σκῦλα πολλά. 
                            —
                        </p>
                    </div>
                    <div type="textpart" subtype="verse" n="14">
                        <p>καὶ ἐγένετο μετὰ τὸ ἐλθεῖν Αμασιαν πατάξαντα τὴν Ιδουμαίαν 
                            καὶ ἤνεγκεν πρὸς αὐτοὺς τοὺς θεοὺς υἱῶν Σηιρ καὶ ἔστησεν αὐτοὺς
                             ἑαυτῷ εἰς θεοὺς καὶ ἐναντίον αὐτῶν προσεκύνει καὶ αὐτοῖς 
                            αὐτὸς ἔθυεν.
                        </p>
                    </div>
                    <div type="textpart" subtype="verse" n="15">
                        <p>καὶ ἐγένετο ὀργὴ κυρίου ἐπὶ Αμασιαν, καὶ ἀπέστειλεν
                             αὐτῷ προφήτας καὶ εἶπαν αὐτῷ Τί ἐζήτησας τοὺς θεοὺς τοῦ 
                            λαοῦ, οἳ οὐκ ἐξείλαντο τὸν λαὸν αὐτῶν ἐκ χειρός σου;
                        </p>
                    </div>
                    <div type="textpart" subtype="verse" n="16">
                        <p>καὶ ἐγένετο
                             ἐν τῷ λαλῆσαι αὐτῷ καὶ εἶπεν αὐτῷ Μὴ σύμβουλον τοῦ βασιλέως
                             δέδωκά σε; πρόσεχε μὴ μαστιγωθῇς. καὶ ἐσιώπησεν ὁ προφήτης.
                             καὶ εἶπεν ὅτι Γινώσκω ὅτι ἐβούλετο ἐπὶ σοὶ τοῦ καταφθεῖραί
                             σε, ὅτι ἐποίησας τοῦτο καὶ οὐκ ἐπήκουσας τῆς συμβουλίας 
                            μου. —
                        </p>
                    </div>
                    <div type="textpart" subtype="verse" n="17">
                        <p>καὶ ἐβουλεύσατο Αμασιας καὶ ἀπέστειλεν πρὸς Ιωας υἱὸν 
                            Ιωαχαζ υἱοῦ Ιου βασιλέα Ισραηλ λέγων Δεῦρο ὀφθῶμεν προσώποις.
                        </p>
                    </div>
                    <div type="textpart" subtype="verse" n="18">
                        <p>καὶ ἀπέστειλεν Ιωας βασιλεὺς Ισραηλ πρὸς Αμασιαν βασιλέα
                             Ιουδα λέγων Ὁ αχουχ ὁ ἐν τῷ Λιβάνῳ ἀπέστειλεν πρὸς τὴν 
                            κέδρον τὴν ἐν τῷ Λιβάνῳ λέγων Δὸς τὴν θυγατέρα σου τῷ υἱῷ 
                            μου εἰς γυναῖκα. καὶ ἰδοὺ ἐλεύσεται τὰ θηρία τοῦ ἀγροῦ τὰ ἐν τῷ 
                            Λιβάνῳ· καὶ ἦλθαν τὰ θηρία καὶ κατεπάτησαν τὸν αχουχ.
                        </p>
                    </div>
                    <div type="textpart" subtype="verse" n="19">
                        <p>εἶπας 
                            Ἰδοὺ ἐπάταξας τὴν Ιδουμαίαν, καὶ ἐπαίρει σε ἡ καρδία ἡ βαρεῖα· 
                            νῦν κάθησο ἐν οἴκῳ σου, καὶ ἵνα τί συμβάλλεις ἐν κακίᾳ καὶ πεσῇ 
                            σὺ καὶ Ιουδας μετὰ σοῦ;
                        </p>
                    </div>
                    <div type="textpart" subtype="verse" n="20">
                        <p>καὶ οὐκ ἤκουσεν Αμασιας, ὅτι παρὰ 
                            κυρίου ἐγένετο τοῦ παραδοῦναι αὐτὸν εἰς χεῖρας, ὅτι ἐξεζήτησεν 
                            τοὺς θεοὺς τῶν Ιδουμαίων.
                        </p>
                    </div>
                    <div type="textpart" subtype="verse" n="21">
                        <p>καὶ ἀνέβη Ιωας βασιλεὺς Ισραηλ, καὶ 
                            ὤφθησαν ἀλλήλοις αὐτὸς καὶ Αμασιας βασιλεὺς Ιουδα ἐν Βαιθσαμυς,
                            ἥ ἐστιν τοῦ Ιουδα.
                        </p>
                    </div>
                    <div type="textpart" subtype="verse" n="22">
                        <p>καὶ ἐτροπώθη Ιουδας κατὰ πρόσωπον 
                            Ισραηλ, καὶ ἔφυγεν ἕκαστος εἰς τὸ σκήνωμα.
                        </p>
                    </div>
                    <div type="textpart" subtype="verse" n="23">
                        <p>καὶ τὸν Αμασιαν 
                            βασιλέα Ιουδα τὸν τοῦ Ιωας κατέλαβεν Ιωας βασιλεὺς Ισραηλ ἐν 
                            Βαιθσαμυς καὶ εἰσήγαγεν αὐτὸν εἰς Ιερουσαλημ καὶ κατέσπασεν 
                            ἀπὸ τοῦ τείχους Ιερουσαλημ ἀπὸ πύλης Εφραιμ ἕως πύλης γωνίας 
                            τετρακοσίους πήχεις·
                        </p>
                    </div>
                    <div type="textpart" subtype="verse" n="24">
                        <p>καὶ πᾶν τὸ χρυσίον καὶ τὸ ἀργύριον καὶ 
                            πάντα τὰ σκεύη τὰ εὑρεθέντα ἐν οἴκῳ κυρίου καὶ παρὰ τῷ Αβδεδομ
                             καὶ τοὺς θησαυροὺς οἴκου τοῦ βασιλέως καὶ τοὺς υἱοὺς τῶν 
                            συμμίξεων καὶ ἐπέστρεψεν εἰς Σαμάρειαν. —
                        </p>
                    </div>
                    <div type="textpart" subtype="verse" n="25">
                        <p>καὶ ἔζησεν Αμασιας 
                            ὁ τοῦ Ιωας βασιλεὺς Ιουδα μετὰ τὸ ἀποθανεῖν Ιωας τὸν τοῦ Ιωαχαζ
                             βασιλέα Ισραηλ ἔτη δέκα πέντε.
                        </p>
                    </div>
                    <div type="textpart" subtype="verse" n="26">
                        <p>καὶ οἱ λοιποὶ λόγοι Αμασιου 
                            οἱ πρῶτοι καὶ οἱ ἔσχατοι οὐκ ἰδοὺ γεγραμμένοι ἐπὶ βιβλίου βασιλέων
                             Ιουδα καὶ Ισραηλ;
                        </p>
                    </div>
                    <div type="textpart" subtype="verse" n="27">
                        <p>καὶ ἐν τῷ καιρῷ, ᾧ ἀπέστη Αμασιας 
                            ἀπὸ κυρίου, καὶ ἐπέθεντο αὐτῷ ἐπίθεσιν, καὶ ἔφυγεν ἀπὸ Ιερουσαλημ
                             εἰς Λαχις· καὶ ἀπέστειλαν κατόπισθεν αὐτοῦ εἰς Λαχις καὶ 
                            ἐθανάτωσαν αὐτὸν ἐκεῖ.
                        </p>
                    </div>
                    <div type="textpart" subtype="verse" n="28">
                        <p>καὶ ἀνέλαβον αὐτὸν ἐπὶ τῶν ἵππων καὶ 
                            ἔθαψαν αὐτὸν μετὰ τῶν πατέρων αὐτοῦ ἐν πόλει Δαυιδ.
                        </p>
                    </div>
                </div>
                <div type="textpart" subtype="chapter" n="26">
                    <div type="textpart" subtype="verse" n="1">
                        <p>Καὶ ἔλαβεν πᾶς ὁ λαὸς τῆς γῆς τὸν Οζιαν, καὶ αὐτὸς δέκα καὶ 
                            ἓξ ἐτῶν, καὶ ἐβασίλευσαν αὐτὸν ἀντὶ τοῦ πατρὸς αὐτοῦ Αμασιου.
                        </p>
                    </div>
                    <div type="textpart" subtype="verse" n="2">
                        <p>αὐτὸς ᾠκοδόμησεν τὴν Αιλαθ, αὐτὸς ἐπέστρεψεν αὐτὴν τῷ Ιουδα 
                            μετὰ τὸ κοιμηθῆναι τὸν βασιλέα μετὰ τῶν πατέρων αὐτοῦ.
                        </p>
                    </div>
                    <div type="textpart" subtype="verse" n="3">
                        <p>υἱὸς 
                            δέκα ἓξ ἐτῶν ἐβασίλευσεν Οζιας καὶ πεντήκοντα καὶ δύο ἔτη ἐβασίλευσεν
                             ἐν Ιερουσαλημ, καὶ ὄνομα τῇ μητρὶ αὐτοῦ Χαλια ἀπὸ 
                            Ιερουσαλημ.
                        </p>
                    </div>
                    <div type="textpart" subtype="verse" n="4">
                        <p>καὶ ἐποίησεν τὸ εὐθὲς ἐνώπιον κυρίου κατὰ πάντα, 
                            ὅσα ἐποίησεν Αμασιας ὁ πατὴρ αὐτοῦ.
                        </p>
                    </div>
                    <div type="textpart" subtype="verse" n="5">
                        <p>καὶ ἦν ἐκζητῶν τὸν κύριον 
                            ἐν ταῖς ἡμέραις Ζαχαριου τοῦ συνίοντος ἐν φόβῳ κυρίου· καὶ ἐν 
                            ταῖς ἡμέραις αὐτοῦ ἐζήτησεν τὸν κύριον, καὶ εὐόδωσεν αὐτῷ κύριος.
                        </p>
                    </div>
                    <div type="textpart" subtype="verse" n="6">
                        <p>καὶ ἐξῆλθεν καὶ ἐπολέμησεν πρὸς τοὺς ἀλλοφύλους καὶ κατέσπασεν
                             τὰ τείχη Γεθ καὶ τὰ τείχη Ιαβνη καὶ τὰ τείχη Ἀζώτου 
                            καὶ ᾠκοδόμησεν πόλεις Ἀζώτου καὶ ἐν τοῖς ἀλλοφύλοις.
                        </p>
                    </div>
                    <div type="textpart" subtype="verse" n="7">
                        <p>καὶ κατίσχυσεν
                             αὐτὸν κύριος ἐπὶ τοὺς ἀλλοφύλους καὶ ἐπὶ τοὺς Ἄραβας 
                            τοὺς κατοικοῦντας ἐπὶ τῆς πέτρας καὶ ἐπὶ τοὺς Μιναίους.
                        </p>
                    </div>
                    <div type="textpart" subtype="verse" n="8">
                        <p>καὶ 
                            ἔδωκαν οἱ Μιναῖοι δῶρα τῷ Οζια, καὶ ἦν τὸ ὄνομα αὐτοῦ ἕως 
                            εἰσόδου Αἰγύπτου, ὅτι κατίσχυσεν ἕως ἄνω.
                        </p>
                    </div>
                    <div type="textpart" subtype="verse" n="9">
                        <p>καὶ ᾠκοδόμησεν Οζιας 
                            πύργους ἐν Ιερουσαλημ καὶ ἐπὶ τὴν πύλην τῆς γωνίας καὶ ἐπὶ τὴν 
                            πύλην τῆς φάραγγος καὶ ἐπὶ τῶν γωνιῶν καὶ κατίσχυσεν.
                        </p>
                    </div>
                    <div type="textpart" subtype="verse" n="10">
                        <p>καὶ
                            ᾠκοδόμησεν πύργους ἐν τῇ ἐρήμῳ καὶ ἐλατόμησεν λάκκους πολλούς,
                             ὅτι κτήνη πολλὰ ὑπῆρχεν αὐτῷ ἐν Σεφηλα καὶ ἐν τῇ πεδινῇ 
                            καὶ ἀμπελουργοὶ ἐν τῇ ὀρεινῇ καὶ ἐν τῷ Καρμήλῳ, ὅτι φιλογέωργος
                             ἦν.
                        </p>
                    </div>
                    <div type="textpart" subtype="verse" n="11">
                        <p>καὶ ἐγένετο τῷ Οζια δυνάμεις ποιοῦσαι πόλεμον καὶ ἐκπορευόμεναι
                             εἰς παράταξιν εἰς ἀριθμόν, καὶ ὁ ἀριθμὸς αὐτῶν διὰ 
                            χειρὸς Ιιηλ τοῦ γραμματέως καὶ Μαασαιου τοῦ κριτοῦ διὰ χειρὸς 
                            Ανανιου τοῦ διαδόχου τοῦ βασιλέως.
                        </p>
                    </div>
                    <div type="textpart" subtype="verse" n="12">
                        <p>πᾶς ὁ ἀριθμὸς τῶν πατριαρχῶν
                             τῶν δυνατῶν εἰς πόλεμον δισχίλιοι ἑξακόσιοι,
                        </p>
                    </div>
                    <div type="textpart" subtype="verse" n="13">
                        <p>καὶ μετ’ 
                            αὐτῶν δύναμις πολεμικὴ τριακόσιαι χιλιάδες καὶ ἑπτακισχίλιοι πεντακόσιοι·
                             οὗτοι οἱ ποιοῦντες πόλεμον ἐν δυνάμει ἰσχύος βοηθῆσαι 
                            τῷ βασιλεῖ ἐπὶ τοὺς ὑπεναντίους.
                        </p>
                    </div>
                    <div type="textpart" subtype="verse" n="14">
                        <p>καὶ ἡτοίμαζεν αὐτοῖς Οζιας 
                            πάσῃ τῇ δυνάμει θυρεοὺς καὶ δόρατα καὶ περικεφαλαίας καὶ θώρακας
                             καὶ τόξα καὶ σφενδόνας εἰς λίθους.
                        </p>
                    </div>
                    <div type="textpart" subtype="verse" n="15">
                        <p>καὶ ἐποίησεν ἐν Ιερουσαλημ
                             μηχανὰς μεμηχανευμένας λογιστοῦ τοῦ εἶναι ἐπὶ τῶν πύργων
                             καὶ ἐπὶ τῶν γωνιῶν βάλλειν βέλεσιν καὶ λίθοις μεγάλοις· καὶ 
                            ἠκούσθη ἡ κατασκευὴ αὐτῶν ἕως πόρρω, ὅτι ἐθαυμαστώθη τοῦ 
                            βοηθηθῆναι, ἕως οὗ κατίσχυσεν.
                        </p>
                    </div>
                    <div type="textpart" subtype="verse" n="16">
                        <p>Καὶ ὡς κατίσχυσεν, ὑψώθη ἡ καρδία αὐτοῦ τοῦ καταφθεῖραι, 
                            καὶ ἠδίκησεν ἐν κυρίῳ θεῷ αὐτοῦ καὶ εἰσῆλθεν εἰς τὸν ναὸν κυρίου
                             θυμιάσαι ἐπὶ τὸ θυσιαστήριον τῶν θυμιαμάτων.
                        </p>
                    </div>
                    <div type="textpart" subtype="verse" n="17">
                        <p>καὶ εἰσῆλθεν 
                            ὀπίσω αὐτοῦ Αζαριας ὁ ἱερεὺς καὶ μετ’ αὐτοῦ ἱερεῖς τοῦ κυρίου 
                            ὀγδοήκοντα υἱοὶ δυνατοὶ
                        </p>
                    </div>
                    <div type="textpart" subtype="verse" n="18">
                        <p>καὶ ἔστησαν ἐπὶ Οζιαν τὸν βασιλέα καὶ 
                            εἶπαν αὐτῷ Οὐ σοί, Οζια, θυμιάσαι τῷ κυρίῳ, ἀλλ’ ἢ τοῖς ἱερεῦσιν 
                            υἱοῖς Ααρων τοῖς ἡγιασμένοις θυμιάσαι· ἔξελθε ἐκ τοῦ ἁγιάσματος, 
                            ὅτι ἀπέστης ἀπὸ κυρίου, καὶ οὐκ ἔσται σοι τοῦτο εἰς δόξαν παρὰ 
                            κυρίου θεοῦ.
                        </p>
                    </div>
                    <div type="textpart" subtype="verse" n="19">
                        <p>καὶ ἐθυμώθη Οζιας, καὶ ἐν τῇ χειρὶ αὐτοῦ τὸ θυμιατήριον
                             τοῦ θυμιάσαι ἐν τῷ ναῷ, καὶ ἐν τῷ θυμωθῆναι αὐτὸν 
                            πρὸς τοὺς ἱερεῖς καὶ ἡ λέπρα ἀνέτειλεν ἐν τῷ μετώπῳ αὐτοῦ ἐναντίον
                             τῶν ἱερέων ἐν οἴκῳ κυρίου ἐπάνω τοῦ θυσιαστηρίου τῶν 
                            θυμιαμάτων.
                        </p>
                    </div>
                    <div type="textpart" subtype="verse" n="20">
                        <p>καὶ ἐπέστρεψεν ἐπ’ αὐτὸν ὁ ἱερεὺς ὁ πρῶτος καὶ οἱ 
                            ἱερεῖς, καὶ ἰδοὺ αὐτὸς λεπρὸς ἐν τῷ μετώπῳ· καὶ κατέσπευσαν 
                            αὐτὸν ἐκεῖθεν, καὶ γὰρ αὐτὸς ἔσπευσεν ἐξελθεῖν, ὅτι ἤλεγξεν αὐτὸν 
                            κύριος.
                        </p>
                    </div>
                    <div type="textpart" subtype="verse" n="21">
                        <p>καὶ ἦν Οζιας ὁ βασιλεὺς λεπρὸς ἕως ἡμέρας τῆς τελευτῆς
                             αὐτοῦ, καὶ ἐν οἴκῳ αφφουσωθ ἐκάθητο λεπρός, ὅτι ἀπεσχίσθη 
                            ἀπὸ οἴκου κυρίου· καὶ Ιωαθαμ ὁ υἱὸς αὐτοῦ ἐπὶ τῆς βασιλείας αὐτοῦ
                             κρίνων τὸν λαὸν τῆς γῆς.
                        </p>
                    </div>
                    <div type="textpart" subtype="verse" n="22">
                        <p>καὶ οἱ λοιποὶ λόγοι Οζιου οἱ πρῶτοι
                            καὶ οἱ ἔσχατοι γεγραμμένοι ὑπὸ Ιεσσιου τοῦ προφήτου.
                        </p>
                    </div>
                    <div type="textpart" subtype="verse" n="23">
                        <p>καὶ 
                            ἐκοιμήθη Οζιας μετὰ τῶν πατέρων αὐτοῦ, καὶ ἔθαψαν αὐτὸν μετὰ 
                            τῶν πατέρων αὐτοῦ ἐν τῷ πεδίῳ τῆς ταφῆς τῶν βασιλέων, ὅτι 
                            εἶπαν ὅτι Λεπρός ἐστιν· καὶ ἐβασίλευσεν Ιωαθαμ υἱὸς αὐτοῦ 
                            ἀντ’ αὐτοῦ.
                        </p>
                    </div>
                </div>
                <div type="textpart" subtype="chapter" n="27">
                    <div type="textpart" subtype="verse" n="1">
                        <p>Υἱὸς εἴκοσι πέντε ἐτῶν Ιωαθαμ ἐν τῷ βασιλεῦσαι αὐτὸν καὶ 
                            δέκα ἓξ ἔτη ἐβασίλευσεν ἐν Ιερουσαλημ, καὶ ὄνομα τῆς μητρὸς 
                            αὐτοῦ Ιερουσα θυγάτηρ Σαδωκ.
                        </p>
                    </div>
                    <div type="textpart" subtype="verse" n="2">
                        <p>καὶ ἐποίησεν τὸ εὐθὲς ἐνώπιον 
                            κυρίου κατὰ πάντα, ὅσα ἐποίησεν Οζιας ὁ πατὴρ αὐτοῦ, ἀλλ’ οὐκ 
                            εἰσῆλθεν εἰς τὸν ναὸν κυρίου, καὶ ἔτι ὁ λαὸς κατεφθείρετο.
                        </p>
                    </div>
                    <div type="textpart" subtype="verse" n="3">
                        <p>αὐτὸς 
                            ᾠκοδόμησεν τὴν πύλην οἴκου κυρίου τὴν ὑψηλὴν καὶ ἐν τείχει 
                            τοῦ Οφλα ᾠκοδόμησεν πολλά·
                        </p>
                    </div>
                    <div type="textpart" subtype="verse" n="4">
                        <p>καὶ πόλεις ᾠκοδόμησεν ἐν ὄρει 
                            Ιουδα καὶ ἐν τοῖς δρυμοῖς καὶ οἰκήσεις καὶ πύργους.
                        </p>
                    </div>
                    <div type="textpart" subtype="verse" n="5">
                        <p>αὐτὸς ἐμαχέσατο
                             πρὸς βασιλέα υἱῶν Αμμων καὶ κατίσχυσεν ἐπ’ αὐτόν· καὶ 
                            ἐδίδουν αὐτῷ οἱ υἱοὶ Αμμων κατ’ ἐνιαυτὸν ἑκατὸν τάλαντα ἀργυρίου
                             καὶ δέκα χιλιάδας κόρων πυροῦ καὶ κριθῶν δέκα χιλιάδας· 
                            ταῦτα ἔφερεν αὐτῷ βασιλεὺς Αμμων κατ’ ἐνιαυτὸν ἐν τῷ πρώτῳ 
                            ἔτει καὶ τῷ δευτέρῳ καὶ τῷ τρίτῳ.
                        </p>
                    </div>
                    <div type="textpart" subtype="verse" n="6">
                        <p>καὶ κατίσχυσεν Ιωαθαμ, ὅτι 
                            ἡτοίμασεν τὰς ὁδοὺς αὐτοῦ ἔναντι κυρίου θεοῦ αὐτοῦ.
                        </p>
                    </div>
                    <div type="textpart" subtype="verse" n="7">
                        <p>καὶ οἱ 
                            λοιποὶ λόγοι Ιωαθαμ καὶ ὁ πόλεμος καὶ αἱ πράξεις αὐτοῦ ἰδοὺ γεγραμμένοι
                             ἐπὶ βιβλίῳ βασιλέων Ιουδα καὶ Ισραηλ.
                        </p>
                    </div>
                    <div type="textpart" subtype="verse" n="9">
                        <p>καὶ ἐκοιμήθη 
                            Ιωαθαμ μετὰ τῶν πατέρων αὐτοῦ καὶ ἐτάφη ἐν πόλει Δαυιδ, καὶ 
                            ἐβασίλευσεν Αχαζ υἱὸς αὐτοῦ ἀντ’ αὐτοῦ.
                        </p>
                    </div>
                </div>
                <div type="textpart" subtype="chapter" n="28">
                    <div type="textpart" subtype="verse" n="1">
                        <p>Υἱὸς εἴκοσι ἐτῶν Αχαζ ἐν τῷ βασιλεῦσαι αὐτὸν καὶ δέκα ἓξ 
                            ἔτη ἐβασίλευσεν ἐν Ιερουσαλημ· καὶ οὐκ ἐποίησεν τὸ εὐθὲς ἐνώπιον
                             κυρίου ὡς Δαυιδ ὁ πατὴρ αὐτοῦ.
                        </p>
                    </div>
                    <div type="textpart" subtype="verse" n="2">
                        <p>καὶ ἐπορεύθη κατὰ τὰς 
                            ὁδοὺς βασιλέων Ισραηλ· καὶ γὰρ γλυπτὰ ἐποίησεν τοῖς εἰδώλοις 
                            αὐτῶν
                        </p>
                    </div>
                    <div type="textpart" subtype="verse" n="3">
                        <p>καὶ ἔθυεν ἐν Γαιβενενομ καὶ διῆγεν τὰ τέκνα αὐτοῦ διὰ
                            πυρὸς κατὰ τὰ βδελύγματα τῶν ἐθνῶν, ὧν ἐξωλέθρευσεν κύριος 
                            ἀπὸ προσώπου υἱῶν Ισραηλ,
                        </p>
                    </div>
                    <div type="textpart" subtype="verse" n="4">
                        <p>καὶ ἐθυμία ἐπὶ τῶν ὑψηλῶν καὶ ἐπὶ 
                            τῶν δωμάτων καὶ ὑποκάτω παντὸς ξύλου ἀλσώδους.
                        </p>
                    </div>
                    <div type="textpart" subtype="verse" n="5">
                        <p>καὶ παρέδωκεν
                             αὐτὸν κύριος ὁ θεὸς αὐτοῦ διὰ χειρὸς βασιλέως Συρίας, 
                            καὶ ἐπάταξεν ἐν αὐτῷ καὶ ᾐχμαλώτευσεν ἐξ αὐτῶν αἰχμαλωσίαν 
                            πολλὴν καὶ ἤγαγεν εἰς Δαμασκόν· καὶ γὰρ εἰς τὰς χεῖρας βασιλέως
                             Ισραηλ παρέδωκεν αὐτόν, καὶ ἐπάταξεν ἐν αὐτῷ πληγὴν μεγάλην.
                        </p>
                    </div>
                    <div type="textpart" subtype="verse" n="6">
                        <p>καὶ ἀπέκτεινεν Φακεε ὁ τοῦ Ρομελια βασιλεὺς Ισραηλ ἐν 
                            Ιουδα ἐν μιᾷ ἡμέρᾳ ἑκατὸν εἴκοσι χιλιάδας ἀνδρῶν δυνατῶν ἰσχύι 
                            ἐν τῷ αὐτοὺς καταλιπεῖν τὸν κύριον θεὸν τῶν πατέρων αὐτῶν.
                        </p>
                    </div>
                    <div type="textpart" subtype="verse" n="7">
                        <p>καὶ ἀπέκτεινεν Εζεκρι ὁ δυνατὸς τοῦ Εφραιμ τὸν Μαασαιαν τὸν 
                            υἱὸν τοῦ βασιλέως καὶ τὸν Εσδρικαμ ἡγούμενον τοῦ οἴκου αὐτοῦ 
                            καὶ τὸν Ελκανα τὸν διάδοχον τοῦ βασιλέως.
                        </p>
                    </div>
                    <div type="textpart" subtype="verse" n="8">
                        <p>καὶ ᾐχμαλώτισαν οἱ 
                            υἱοὶ Ισραηλ ἀπὸ τῶν ἀδελφῶν αὐτῶν τριακοσίας χιλιάδας, γυναῖκας,
                             υἱοὺς καὶ θυγατέρας, καὶ σκῦλα πολλὰ ἐσκύλευσαν ἐξ αὐτῶν 
                            καὶ ἤνεγκαν τὰ σκῦλα εἰς Σαμάρειαν. —
                        </p>
                    </div>
                    <div type="textpart" subtype="verse" n="9">
                        <p>καὶ ἐκεῖ ἦν ὁ προφήτης 
                            τοῦ κυρίου, Ωδηδ ὄνομα αὐτῷ, καὶ ἐξῆλθεν εἰς ἀπάντησιν τῆς δυνάμεως
                             τῶν ἐρχομένων εἰς Σαμάρειαν καὶ εἶπεν αὐτοῖς Ἰδοὺ ὀργὴ 
                            κυρίου θεοῦ τῶν πατέρων ὑμῶν ἐπὶ τὸν Ιουδαν, καὶ παρέδωκεν 
                            αὐτοὺς εἰς τὰς χεῖρας ὑμῶν, καὶ ἀπεκτείνατε ἐν αὐτοῖς ἐν ὀργῇ· 
                            ἕως τῶν οὐρανῶν ἔφθακεν.
                        </p>
                    </div>
                    <div type="textpart" subtype="verse" n="10">
                        <p>καὶ νῦν υἱοὺς Ιουδα καὶ Ιερουσαλημ 
                            ὑμεῖς λέγετε κατακτήσεσθαι εἰς δούλους καὶ δούλας· οὐκ ἰδού εἰμι 
                            μεθ’ ὑμῶν μαρτυρῆσαι κυρίῳ θεῷ ὑμῶν;
                        </p>
                    </div>
                    <div type="textpart" subtype="verse" n="11">
                        <p>καὶ νῦν ἀκούσατέ μου 
                            καὶ ἀποστρέψατε τὴν αἰχμαλωσίαν, ἣν ᾐχμαλωτεύσατε τῶν ἀδελφῶν
                             ὑμῶν, ὅτι ὀργὴ θυμοῦ κυρίου ἐφ’ ὑμῖν.
                        </p>
                    </div>
                    <div type="textpart" subtype="verse" n="12">
                        <p>καὶ ἀνέστησαν ἄρχοντες
                             ἀπὸ τῶν υἱῶν Εφραιμ, Ουδια ὁ τοῦ Ιωανου καὶ Βαραχιας 
                            ὁ τοῦ Μοσολαμωθ καὶ Εζεκιας ὁ τοῦ Σελλημ καὶ Αμασιας ὁ τοῦ 
                            Χοδλι, ἐπὶ τοὺς ἐρχομένους ἀπὸ τοῦ πολέμου
                        </p>
                    </div>
                    <div type="textpart" subtype="verse" n="13">
                        <p>καὶ εἶπαν αὐτοῖς 
                            Οὐ μὴ εἰσαγάγητε τὴν αἰχμαλωσίαν ὧδε πρὸς ἡμᾶς, ὅτι εἰς τὸ 
                            ἁμαρτάνειν τῷ κυρίῳ ἐφ’ ἡμᾶς ὑμεῖς λέγετε, προσθεῖναι ἐπὶ ταῖς 
                            ἁμαρτίαις ἡμῶν καὶ ἐπὶ τὴν ἄγνοιαν, ὅτι πολλὴ ἡ ἁμαρτία ἡμῶν 
                            καὶ ὀργὴ θυμοῦ κυρίου ἐπὶ τὸν Ισραηλ.
                        </p>
                    </div>
                    <div type="textpart" subtype="verse" n="14">
                        <p>καὶ ἀφῆκαν οἱ πολεμισταὶ
                            τὴν αἰχμαλωσίαν καὶ τὰ σκῦλα ἐναντίον τῶν ἀρχόντων καὶ πάσης 
                            τῆς ἐκκλησίας.
                        </p>
                    </div>
                    <div type="textpart" subtype="verse" n="15">
                        <p>καὶ ἀνέστησαν ἄνδρες, οἳ ἐπεκλήθησαν ἐν ὀνόματι, 
                            καὶ ἀντελάβοντο τῆς αἰχμαλωσίας καὶ πάντας τοὺς γυμνοὺς περιέβαλον
                             ἀπὸ τῶν σκύλων καὶ ἐνέδυσαν αὐτοὺς καὶ ὑπέδησαν αὐτοὺς
                             καὶ ἔδωκαν φαγεῖν καὶ ἀλείψασθαι καὶ ἀντελάβοντο ἐν ὑποζυγίοις
                             παντὸς ἀσθενοῦντος καὶ κατέστησαν αὐτοὺς εἰς Ιεριχω 
                            πόλιν φοινίκων πρὸς τοὺς ἀδελφοὺς αὐτῶν, καὶ ἐπέστρεψαν εἰς 
                            Σαμάρειαν.
                        </p>
                    </div>
                    <div type="textpart" subtype="verse" n="16">
                        <p>Ἐν τῷ καιρῷ ἐκείνῳ ἀπέστειλεν Αχαζ πρὸς βασιλέα Ασσουρ 
                            βοηθῆσαι αὐτῷ
                        </p>
                    </div>
                    <div type="textpart" subtype="verse" n="17">
                        <p>καὶ ἐν τούτῳ, ὅτι Ιδουμαῖοι ἐπέθεντο καὶ ἐπάταξαν
                             ἐν Ιουδα καὶ ᾐχμαλώτισαν αἰχμαλωσίαν
                        </p>
                    </div>
                    <div type="textpart" subtype="verse" n="18">
                        <p>καὶ οἱ ἀλλόφυλοι 
                            ἐπέθεντο ἐπὶ τὰς πόλεις τῆς πεδινῆς καὶ ἀπὸ λιβὸς τοῦ Ιουδα καὶ 
                            ἔλαβον τὴν Βαιθσαμυς καὶ τὴν Αιλων καὶ τὴν Γαδηρωθ καὶ τὴν 
                            Σωχω καὶ τὰς κώμας αὐτῆς καὶ τὴν Θαμνα καὶ τὰς κώμας αὐτῆς 
                            καὶ τὴν Γαμζω καὶ τὰς κώμας αὐτῆς καὶ κατῴκησαν ἐκεῖ.
                        </p>
                    </div>
                    <div type="textpart" subtype="verse" n="19">
                        <p>ὅτι 
                            ἐταπείνωσεν κύριος τὸν Ιουδαν δι’ Αχαζ βασιλέα Ιουδα, ὅτι ἀπέστη 
                            ἀποστάσει ἀπὸ κυρίου.
                        </p>
                    </div>
                    <div type="textpart" subtype="verse" n="20">
                        <p>καὶ ἦλθεν ἐπ’ αὐτὸν Θαγλαθφελλασαρ 
                            βασιλεὺς Ασσουρ καὶ ἐπάταξεν αὐτόν.
                        </p>
                    </div>
                    <div type="textpart" subtype="verse" n="21">
                        <p>καὶ ἔλαβεν Αχαζ τὰ ἐν 
                            οἴκῳ κυρίου καὶ τὰ ἐν οἴκῳ τοῦ βασιλέως καὶ τῶν ἀρχόντων καὶ 
                            ἔδωκεν τῷ βασιλεῖ Ασσουρ καὶ οὐκ εἰς βοήθειαν αὐτῷ.
                        </p>
                    </div>
                    <div type="textpart" subtype="verse" n="22">
                        <p>ἀλλ’ ἢ 
                            τῷ θλιβῆναι αὐτὸν καὶ προσέθηκεν τοῦ ἀποστῆναι ἀπὸ κυρίου καὶ 
                            εἶπεν ὁ βασιλεύς
                        </p>
                    </div>
                    <div type="textpart" subtype="verse" n="23">
                        <p>Ἐκζητήσω τοὺς θεοὺς Δαμασκοῦ τοὺς τύπτοντάς
                             με· καὶ εἶπεν Ὅτι θεοὶ βασιλέως Συρίας αὐτοὶ κατισχύσουσιν 
                            αὐτούς, αὐτοῖς τοίνυν θύσω, καὶ ἀντιλήμψονταί μου. καὶ αὐτοὶ 
                            ἐγένοντο αὐτῷ εἰς σκῶλον καὶ παντὶ Ισραηλ.
                        </p>
                    </div>
                    <div type="textpart" subtype="verse" n="24">
                        <p>καὶ ἀπέστησεν 
                            Αχαζ τὰ σκεύη οἴκου κυρίου καὶ κατέκοψεν αὐτὰ καὶ ἔκλεισεν τὰς 
                            θύρας οἴκου κυρίου καὶ ἐποίησεν ἑαυτῷ θυσιαστήρια ἐν πάσῃ 
                            γωνίᾳ ἐν Ιερουσαλημ·
                        </p>
                    </div>
                    <div type="textpart" subtype="verse" n="25">
                        <p>καὶ ἐν πάσῃ πόλει καὶ πόλει ἐν Ιουδα 
                            ἐποίησεν ὑψηλὰ θυμιᾶν θεοῖς ἀλλοτρίοις, καὶ παρώργισαν κύριον 
                            τὸν θεὸν τῶν πατέρων αὐτῶν.
                        </p>
                    </div>
                    <div type="textpart" subtype="verse" n="26">
                        <p>καὶ οἱ λοιποὶ λόγοι αὐτοῦ καὶ αἱ 
                            πράξεις αὐτοῦ αἱ πρῶται καὶ αἱ ἔσχαται ἰδοὺ γεγραμμέναι ἐπὶ βιβλίῳ
                             βασιλέων Ιουδα καὶ Ισραηλ.
                        </p>
                    </div>
                    <div type="textpart" subtype="verse" n="27">
                        <p>καὶ ἐκοιμήθη Αχαζ μετὰ τῶν 
                            πατέρων αὐτοῦ καὶ ἐτάφη ἐν πόλει Δαυιδ, ὅτι οὐκ εἰσήνεγκαν 
                            αὐτὸν εἰς τοὺς τάφους τῶν βασιλέων Ισραηλ· καὶ ἐβασίλευσεν 
                            Εζεκιας υἱὸς αὐτοῦ ἀντ’ αὐτοῦ.
                        </p>
                    </div>
                </div>
                <div type="textpart" subtype="chapter" n="29">
                    <div type="textpart" subtype="verse" n="1">
                        <p>Καὶ Εζεκιας ἐβασίλευσεν ὢν εἴκοσι καὶ πέντε ἐτῶν καὶ εἴκοσι 
                            καὶ ἐννέα ἔτη ἐβασίλευσεν ἐν Ιερουσαλημ, καὶ ὄνομα τῇ μητρὶ αὐτοῦ
                             Αββα θυγάτηρ Ζαχαρια.
                        </p>
                    </div>
                    <div type="textpart" subtype="verse" n="2">
                        <p>καὶ ἐποίησεν τὸ εὐθὲς ἐνώπιον κυρίου
                             κατὰ πάντα, ὅσα ἐποίησεν Δαυιδ ὁ πατὴρ αὐτοῦ.
                        </p>
                    </div>
                    <div type="textpart" subtype="verse" n="3">
                        <p>καὶ ἐγένετο 
                            ὡς ἔστη ἐπὶ τῆς βασιλείας αὐτοῦ, ἐν τῷ πρώτῳ μηνὶ ἀνέῳξεν τὰς 
                            θύρας οἴκου κυρίου καὶ ἐπεσκεύασεν αὐτάς.
                        </p>
                    </div>
                    <div type="textpart" subtype="verse" n="4">
                        <p>καὶ εἰσήγαγεν τοὺς 
                            ἱερεῖς καὶ τοὺς Λευίτας καὶ κατέστησεν αὐτοὺς εἰς τὸ κλίτος τὸ 
                            πρὸς ἀνατολὰς
                        </p>
                    </div>
                    <div type="textpart" subtype="verse" n="5">
                        <p>καὶ εἶπεν αὐτοῖς Ἀκούσατε, οἱ Λευῖται, νῦν ἁγνίσθητε
                             καὶ ἁγνίσατε τὸν οἶκον κυρίου θεοῦ τῶν πατέρων ὑμῶν καὶ 
                            ἐκβάλετε τὴν ἀκαθαρσίαν ἐκ τῶν ἁγίων·
                        </p>
                    </div>
                    <div type="textpart" subtype="verse" n="6">
                        <p>ὅτι ἀπέστησαν οἱ πατέρες
                             ἡμῶν καὶ ἐποίησαν τὸ πονηρὸν ἐναντίον κυρίου καὶ ἐγκατέλιπαν
                             αὐτὸν καὶ ἀπέστρεψαν τὸ πρόσωπον ἀπὸ τῆς σκηνῆς κυρίου 
                            καὶ ἔδωκαν αὐχένα
                        </p>
                    </div>
                    <div type="textpart" subtype="verse" n="7">
                        <p>καὶ ἀπέκλεισαν τὰς θύρας τοῦ ναοῦ καὶ ἔσβεσαν
                             τοὺς λύχνους καὶ θυμίαμα οὐκ ἐθυμίασαν καὶ ὁλοκαυτώματα 
                            οὐ προσήνεγκαν ἐν τῷ ἁγίῳ θεῷ Ισραηλ.
                        </p>
                    </div>
                    <div type="textpart" subtype="verse" n="8">
                        <p>καὶ ὠργίσθη ὀργῇ κύριος
                             ἐπὶ τὸν Ιουδαν καὶ ἐπὶ τὴν Ιερουσαλημ καὶ ἔδωκεν αὐτοὺς 
                            εἰς ἔκστασιν καὶ εἰς ἀφανισμὸν καὶ εἰς συρισμόν, ὡς ὑμεῖς ὁρᾶτε 
                            τοῖς ὀφθαλμοῖς ὑμῶν.
                        </p>
                    </div>
                    <div type="textpart" subtype="verse" n="9">
                        <p>καὶ ἰδοὺ πεπλήγασιν οἱ πατέρες ὑμῶν μαχαίρᾳ,
                             καὶ οἱ υἱοὶ ὑμῶν καὶ αἱ θυγατέρες ὑμῶν καὶ αἱ γυναῖκες 
                            ὑμῶν ἐν αἰχμαλωσίᾳ ἐν γῇ οὐκ αὐτῶν, ὃ καὶ νῦν ἐστιν.
                        </p>
                    </div>
                    <div type="textpart" subtype="verse" n="10">
                        <p>ἐπὶ τούτοις
                             νῦν ἐστιν ἐπὶ καρδίας διαθέσθαι διαθήκην κυρίου θεοῦ Ισραηλ, 
                            καὶ ἀποστρέψει τὴν ὀργὴν θυμοῦ αὐτοῦ ἀφ’ ἡμῶν.
                        </p>
                    </div>
                    <div type="textpart" subtype="verse" n="11">
                        <p>καὶ νῦν μὴ 
                            διαλίπητε, ὅτι ἐν ὑμῖν ᾑρέτικεν κύριος στῆναι ἐναντίον αὐτοῦ λειτουργεῖν
                             καὶ εἶναι αὐτῷ λειτουργοῦντας καὶ θυμιῶντας. —
                        </p>
                    </div>
                    <div type="textpart" subtype="verse" n="12">
                        <p>καὶ 
                            ἀνέστησαν οἱ Λευῖται, Μααθ ὁ τοῦ Αμασι καὶ Ιωηλ ὁ τοῦ Αζαριου 
                            ἐκ τῶν υἱῶν Κααθ, καὶ ἐκ τῶν υἱῶν Μεραρι Κις ὁ τοῦ Αβδι καὶ 
                            Αζαριας ὁ τοῦ Ιαλλεληλ, καὶ ἀπὸ τῶν υἱῶν Γεδσωνι Ιωα ὁ τοῦ 
                            Ζεμμαθ καὶ Ιωδαν ὁ τοῦ Ιωαχα,
                        </p>
                    </div>
                    <div type="textpart" subtype="verse" n="13">
                        <p>καὶ τῶν υἱῶν Ελισαφαν Σαμβρι 
                            καὶ Ιιηλ, καὶ τῶν υἱῶν Ασαφ Ζαχαριας καὶ Μαθθανιας,
                        </p>
                    </div>
                    <div type="textpart" subtype="verse" n="14">
                        <p>καὶ τῶν 
                            υἱῶν Αιμαν Ιιηλ καὶ Σεμεϊ, καὶ τῶν υἱῶν Ιδιθων Σαμαιας καὶ Οζιηλ,
                        </p>
                    </div>
                    <div type="textpart" subtype="section" n="15">
                        <p>καὶ συνήγαγον τοὺς ἀδελφοὺς αὐτῶν καὶ ἡγνίσθησαν κατὰ τὴν 
                            ἐντολὴν τοῦ βασιλέως διὰ προστάγματος κυρίου καθαρίσαι τὸν 
                            οἶκον κυρίου.
                        </p>
                    </div>
                    <div type="textpart" subtype="section" n="16">
                        <p>καὶ εἰσῆλθον οἱ ἱερεῖς ἔσω εἰς τὸν οἶκον κυρίου
                            ἁγνίσαι καὶ ἐξέβαλον πᾶσαν τὴν ἀκαθαρσίαν τὴν εὑρεθεῖσαν ἐν 
                            τῷ οἴκῳ κυρίου καὶ εἰς τὴν αὐλὴν οἴκου κυρίου, καὶ ἐδέξαντο οἱ 
                            Λευῖται ἐκβαλεῖν εἰς τὸν χειμάρρουν Κεδρων ἔξω.
                        </p>
                    </div>
                    <div type="textpart" subtype="section" n="17">
                        <p>καὶ ἤρξαντο 
                            τῇ ἡμέρᾳ τῇ πρώτῃ νουμηνίᾳ τοῦ μηνὸς τοῦ πρώτου ἁγνίσαι καὶ 
                            τῇ ἡμέρᾳ τῇ ὀγδόῃ τοῦ μηνὸς εἰσῆλθαν εἰς τὸν ναὸν κυρίου καὶ 
                            ἥγνισαν τὸν οἶκον κυρίου ἐν ἡμέραις ὀκτὼ καὶ τῇ ἡμέρᾳ τῇ ἑκκαιδεκάτῃ
                             τοῦ μηνὸς τοῦ πρώτου συνετέλεσαν.
                        </p>
                    </div>
                    <div type="textpart" subtype="section" n="18">
                        <p>καὶ εἰσῆλθαν 
                            ἔσω πρὸς Εζεκιαν τὸν βασιλέα καὶ εἶπαν Ἡγνίσαμεν πάντα τὰ ἐν 
                            οἴκῳ κυρίου, τὸ θυσιαστήριον τῆς ὁλοκαυτώσεως καὶ τὰ σκεύη 
                            αὐτοῦ καὶ τὴν τράπεζαν τῆς προθέσεως καὶ τὰ σκεύη αὐτῆς·
                        </p>
                    </div>
                    <div type="textpart" subtype="section" n="19">
                        <p>καὶ 
                            πάντα τὰ σκεύη, ἃ ἐμίανεν Αχαζ ὁ βασιλεὺς ἐν τῇ βασιλείᾳ αὐτοῦ 
                            ἐν τῇ ἀποστασίᾳ αὐτοῦ, ἡτοιμάκαμεν καὶ ἡγνίκαμεν, ἰδού ἐστιν 
                            ἐναντίον τοῦ θυσιαστηρίου κυρίου. —
                        </p>
                    </div>
                    <div type="textpart" subtype="section" n="20">
                        <p>καὶ ὤρθρισεν Εζεκιας ὁ 
                            βασιλεὺς καὶ συνήγαγεν τοὺς ἄρχοντας τῆς πόλεως καὶ ἀνέβη εἰς 
                            οἶκον κυρίου
                        </p>
                    </div>
                    <div type="textpart" subtype="section" n="21">
                        <p>καὶ ἀνήνεγκεν μόσχους ἑπτά, κριοὺς ἑπτά, ἀμνοὺς 
                            ἑπτά, χιμάρους αἰγῶν ἑπτὰ περὶ ἁμαρτίας περὶ τῆς βασιλείας καὶ 
                            περὶ τῶν ἁγίων καὶ περὶ Ισραηλ καὶ εἶπεν τοῖς υἱοῖς Ααρων τοῖς 
                            ἱερεῦσιν ἀναβαίνειν ἐπὶ τὸ θυσιαστήριον κυρίου.
                        </p>
                    </div>
                    <div type="textpart" subtype="section" n="22">
                        <p>καὶ ἔθυσαν 
                            τοὺς μόσχους, καὶ ἐδέξαντο οἱ ἱερεῖς τὸ αἷμα καὶ προσέχεον ἐπὶ 
                            τὸ θυσιαστήριον· καὶ ἔθυσαν τοὺς κριούς, καὶ προσέχεον τὸ αἷμα 
                            ἐπὶ τὸ θυσιαστήριον· καὶ ἔθυσαν τοὺς ἀμνούς, καὶ περιέχεον τὸ 
                            αἷμα τῷ θυσιαστηρίῳ·
                        </p>
                    </div>
                    <div type="textpart" subtype="section" n="23">
                        <p>καὶ προσήγαγον τοὺς χιμάρους τοὺς περὶ 
                            ἁμαρτίας ἐναντίον τοῦ βασιλέως καὶ τῆς ἐκκλησίας, καὶ ἐπέθηκαν 
                            τὰς χεῖρας αὐτῶν ἐπ’ αὐτούς,
                        </p>
                    </div>
                    <div type="textpart" subtype="section" n="24">
                        <p>καὶ ἔθυσαν αὐτοὺς οἱ ἱερεῖς καὶ 
                            ἐξιλάσαντο τὸ αἷμα αὐτῶν πρὸς τὸ θυσιαστήριον καὶ ἐξιλάσαντο 
                            περὶ παντὸς Ισραηλ, ὅτι περὶ παντὸς Ισραηλ, εἶπεν ὁ βασιλεύς, ἡ 
                            ὁλοκαύτωσις καὶ τὰ περὶ ἁμαρτίας.
                        </p>
                    </div>
                    <div type="textpart" subtype="section" n="25">
                        <p>καὶ ἔστησεν τοὺς Λευίτας 
                            ἐν οἴκῳ κυρίου ἐν κυμβάλοις καὶ ἐν νάβλαις καὶ ἐν κινύραις κατὰ 
                            τὴν ἐντολὴν Δαυιδ τοῦ βασιλέως καὶ Γαδ τοῦ ὁρῶντος τῷ βασιλεῖ
                             καὶ Ναθαν τοῦ προφήτου, ὅτι δι’ ἐντολῆς κυρίου τὸ πρόσταγμα 
                            ἐν χειρὶ τῶν προφητῶν·
                        </p>
                    </div>
                    <div type="textpart" subtype="section" n="26">
                        <p>καὶ ἔστησαν οἱ Λευῖται ἐν ὀργάνοις 
                            Δαυιδ καὶ οἱ ἱερεῖς ταῖς σάλπιγξιν.
                        </p>
                    </div>
                    <div type="textpart" subtype="section" n="27">
                        <p>καὶ εἶπεν Εζεκιας ἀνενέγκαι 
                            τὴν ὁλοκαύτωσιν ἐπὶ τὸ θυσιαστήριον· καὶ ἐν τῷ ἄρξασθαι ἀναφέρειν
                             τὴν ὁλοκαύτωσιν ἤρξαντο ᾄδειν κυρίῳ, καὶ αἱ σάλπιγγες 
                            πρὸς τὰ ὄργανα Δαυιδ βασιλέως Ισραηλ.
                        </p>
                    </div>
                    <div type="textpart" subtype="section" n="28">
                        <p>καὶ πᾶσα ἡ ἐκκλησία 
                            προσεκύνει, καὶ οἱ ψαλτῳδοὶ ᾄδοντες, καὶ αἱ σάλπιγγες σαλπίζουσαι,
                             ἕως οὗ συνετελέσθη ἡ ὁλοκαύτωσις.
                        </p>
                    </div>
                    <div type="textpart" subtype="section" n="29">
                        <p>καὶ ὡς συνετέλεσαν
                            ἀναφέροντες, ἔκαμψεν ὁ βασιλεὺς καὶ πάντες οἱ εὑρεθέντες καὶ 
                            προσεκύνησαν.
                        </p>
                    </div>
                    <div type="textpart" subtype="section" n="30">
                        <p>καὶ εἶπεν Εζεκιας ὁ βασιλεὺς καὶ οἱ ἄρχοντες 
                            τοῖς Λευίταις ὑμνεῖν τὸν κύριον ἐν λόγοις Δαυιδ καὶ Ασαφ τοῦ 
                            προφήτου· καὶ ὕμνουν ἐν εὐφροσύνῃ καὶ ἔπεσον καὶ προσεκύνησαν.
                        </p>
                    </div>
                    <div type="textpart" subtype="section" n="31">
                        <p>καὶ ἀπεκρίθη Εζεκιας καὶ εἶπεν Νῦν ἐπληρώσατε τὰς χεῖρας 
                            ὑμῶν κυρίῳ, προσαγάγετε καὶ φέρετε θυσίας καὶ αἰνέσεως εἰς οἶκον
                             κυρίου· καὶ ἀνήνεγκεν ἡ ἐκκλησία θυσίας καὶ αἰνέσεως εἰς 
                            οἶκον κυρίου καὶ πᾶς πρόθυμος τῇ καρδίᾳ ὁλοκαυτώσεις.
                        </p>
                    </div>
                    <div type="textpart" subtype="section" n="32">
                        <p>καὶ 
                            ἐγένετο ὁ ἀριθμὸς τῆς ὁλοκαυτώσεως, ἧς ἀνήνεγκεν ἡ ἐκκλησία, 
                            μόσχοι ἑβδομήκοντα, κριοὶ ἑκατόν, ἀμνοὶ διακόσιοι· εἰς ὁλοκαύτωσιν
                             κυρίῳ πάντα ταῦτα.
                        </p>
                    </div>
                    <div type="textpart" subtype="section" n="33">
                        <p>καὶ οἱ ἡγιασμένοι μόσχοι ἑξακόσιοι, 
                            πρόβατα τρισχίλια.
                        </p>
                    </div>
                    <div type="textpart" subtype="section" n="34">
                        <p>ἀλλ’ ἢ οἱ ἱερεῖς ὀλίγοι ἦσαν καὶ οὐκ ἐδύναντο 
                            δεῖραι τὴν ὁλοκαύτωσιν, καὶ ἀντελάβοντο αὐτῶν οἱ ἀδελφοὶ αὐτῶν 
                            οἱ Λευῖται, ἕως οὗ συνετελέσθη τὸ ἔργον, καὶ ἕως οὗ ἡγνίσθησαν 
                            οἱ ἱερεῖς, ὅτι οἱ Λευῖται προθύμως ἡγνίσθησαν παρὰ τοὺς ἱερεῖς.
                        </p>
                    </div>
                    <div type="textpart" subtype="section" n="35">
                        <p>καὶ ἡ ὁλοκαύτωσις πολλὴ ἐν τοῖς στέασιν τῆς τελειώσεως τοῦ 
                            σωτηρίου καὶ τῶν σπονδῶν τῆς ὁλοκαυτώσεως· καὶ κατωρθώθη 
                            τὸ ἔργον ἐν οἴκῳ κυρίου.
                        </p>
                    </div>
                    <div type="textpart" subtype="section" n="36">
                        <p>καὶ ηὐφράνθη Εζεκιας καὶ πᾶς ὁ λαὸς 
                            διὰ τὸ ἡτοιμακέναι τὸν θεὸν τῷ λαῷ, ὅτι ἐξάπινα ἐγένετο ὁ λόγος.
                        </p>
                    </div>
                </div>
                <div type="textpart" subtype="chapter" n="30">
                    <div type="textpart" subtype="section" n="1">
                        <p>Καὶ ἀπέστειλεν Εζεκιας ἐπὶ πάντα Ισραηλ καὶ Ιουδαν καὶ ἐπιστολὰς
                             ἔγραψεν ἐπὶ τὸν Εφραιμ καὶ Μανασση ἐλθεῖν εἰς οἶκον 
                            κυρίου εἰς Ιερουσαλημ ποιῆσαι τὸ φασεκ τῷ κυρίῳ θεῷ Ισραηλ·
                        </p>
                    </div>
                    <div type="textpart" subtype="section" n="2">
                        <p>καὶ ἐβουλεύσατο ὁ βασιλεὺς καὶ οἱ ἄρχοντες καὶ πᾶσα ἡ ἐκκλησία
                             ἡ ἐν Ιερουσαλημ ποιῆσαι τὸ φασεκ τῷ μηνὶ τῷ δευτέρῳ·
                        </p>
                    </div>
                    <div type="textpart" subtype="section" n="3">
                        <p>οὐ γὰρ ἠδυνάσθησαν αὐτὸ ποιῆσαι ἐν τῷ καιρῷ ἐκείνῳ, ὅτι οἱ 
                            ἱερεῖς οὐχ ἡγνίσθησαν ἱκανοί, καὶ ὁ λαὸς οὐ συνήχθη εἰς Ιερουσαλημ.
                        </p>
                    </div>
                    <div type="textpart" subtype="section" n="4">
                        <p>καὶ ἤρεσεν ὁ λόγος ἐναντίον τοῦ βασιλέως καὶ ἐναντίον 
                            τῆς ἐκκλησίας.
                        </p>
                    </div>
                    <div type="textpart" subtype="section" n="5">
                        <p>καὶ ἔστησαν λόγον διελθεῖν κήρυγμα ἐν παντὶ 
                            Ισραηλ ἀπὸ Βηρσαβεε ἕως Δαν ἐλθόντας ποιῆσαι τὸ φασεκ κυρίῳ 
                            θεῷ Ισραηλ ἐν Ιερουσαλημ, ὅτι πλῆθος οὐκ ἐποίησεν κατὰ τὴν 
                            γραφήν.
                        </p>
                    </div>
                    <div type="textpart" subtype="section" n="6">
                        <p>καὶ ἐπορεύθησαν οἱ τρέχοντες σὺν ταῖς ἐπιστολαῖς παρὰ 
                            τοῦ βασιλέως καὶ τῶν ἀρχόντων εἰς πάντα Ισραηλ καὶ Ιουδαν 
                            κατὰ τὸ πρόσταγμα τοῦ βασιλέως λέγοντες Υἱοὶ Ισραηλ, ἐπιστρέψατε
                             πρὸς θεὸν Αβρααμ καὶ Ισαακ καὶ Ισραηλ, καὶ ἐπιστρέψει 
                            τοὺς ἀνασεσῳσμένους τοὺς καταλειφθέντας ἀπὸ χειρὸς βασιλέως 
                            Ασσουρ·
                        </p>
                    </div>
                    <div type="textpart" subtype="section" n="7">
                        <p>καὶ μὴ γίνεσθε καθὼς οἱ πατέρες ὑμῶν καὶ οἱ ἀδελφοὶ 
                            ὑμῶν, οἳ ἀπέστησαν ἀπὸ κυρίου θεοῦ πατέρων αὐτῶν, καὶ παρέδωκεν
                            αὐτοὺς εἰς ἐρήμωσιν, καθὼς ὑμεῖς ὁρᾶτε.
                        </p>
                    </div>
                    <div type="textpart" subtype="section" n="8">
                        <p>καὶ νῦν μὴ 
                            σκληρύνητε τοὺς τραχήλους ὑμῶν· δότε δόξαν κυρίῳ τῷ θεῷ καὶ 
                            εἰσέλθατε εἰς τὸ ἁγίασμα αὐτοῦ, ὃ ἡγίασεν εἰς τὸν αἰῶνα, καὶ 
                            δουλεύσατε τῷ κυρίῳ θεῷ ὑμῶν, καὶ ἀποστρέψει ἀφ’ ὑμῶν θυμὸν 
                            ὀργῆς.
                        </p>
                    </div>
                    <div type="textpart" subtype="section" n="9">
                        <p>ὅτι ἐν τῷ ἐπιστρέφειν ὑμᾶς πρὸς κύριον οἱ ἀδελφοὶ ὑμῶν 
                            καὶ τὰ τέκνα ὑμῶν ἔσονται ἐν οἰκτιρμοῖς ἔναντι πάντων τῶν αἰχμαλωτισάντων
                             αὐτούς, καὶ ἀποστρέψει εἰς τὴν γῆν ταύτην· ὅτι 
                            ἐλεήμων καὶ οἰκτίρμων κύριος ὁ θεὸς ἡμῶν καὶ οὐκ ἀποστρέψει 
                            τὸ πρόσωπον αὐτοῦ ἀφ’ ἡμῶν, ἐὰν ἐπιστρέψωμεν πρὸς αὐτόν.
                        </p>
                    </div>
                    <div type="textpart" subtype="section" n="10">
                        <p>καὶ ἦσαν οἱ τρέχοντες διαπορευόμενοι πόλιν ἐκ πόλεως ἐν τῷ 
                            ὄρει Εφραιμ καὶ Μανασση καὶ ἕως Ζαβουλων, καὶ ἐγένοντο ὡς 
                            καταγελῶντες αὐτῶν καὶ καταμωκώμενοι·
                        </p>
                    </div>
                    <div type="textpart" subtype="section" n="11">
                        <p>ἀλλὰ ἄνθρωποι Ασηρ 
                            καὶ ἀπὸ Μανασση καὶ ἀπὸ Ζαβουλων ἐνετράπησαν καὶ ἦλθον εἰς 
                            Ιερουσαλημ.
                        </p>
                    </div>
                    <div type="textpart" subtype="section" n="12">
                        <p>καὶ ἐν Ιουδα ἐγένετο χεὶρ κυρίου δοῦναι αὐτοῖς καρδίαν
                             μίαν ἐλθεῖν τοῦ ποιῆσαι κατὰ τὸ πρόσταγμα τοῦ βασιλέως 
                            καὶ τῶν ἀρχόντων ἐν λόγῳ κυρίου,
                        </p>
                    </div>
                    <div type="textpart" subtype="section" n="13">
                        <p>καὶ συνήχθησαν εἰς Ιερουσαλημ
                             λαὸς πολὺς τοῦ ποιῆσαι τὴν ἑορτὴν τῶν ἀζύμων ἐν τῷ 
                            μηνὶ τῷ δευτέρῳ, ἐκκλησία πολλὴ σφόδρα.
                        </p>
                    </div>
                    <div type="textpart" subtype="section" n="14">
                        <p>καὶ ἀνέστησαν καὶ 
                            καθεῖλαν τὰ θυσιαστήρια τὰ ἐν Ιερουσαλημ· καὶ πάντα, ἐν οἷς 
                            ἐθυμιῶσαν τοῖς ψευδέσιν, κατέσπασαν καὶ ἔρριψαν εἰς τὸν χειμάρρουν
                             Κεδρων.
                        </p>
                    </div>
                    <div type="textpart" subtype="section" n="15">
                        <p>καὶ ἔθυσαν τὸ φασεκ τῇ τεσσαρεσκαιδεκάτῃ τοῦ 
                            μηνὸς τοῦ δευτέρου· καὶ οἱ ἱερεῖς καὶ οἱ Λευῖται ἐνετράπησαν 
                            καὶ ἡγνίσθησαν καὶ εἰσήνεγκαν ὁλοκαυτώματα εἰς οἶκον κυρίου.
                        </p>
                    </div>
                    <div type="textpart" subtype="section" n="16">
                        <p>καὶ ἔστησαν ἐπὶ τὴν στάσιν αὐτῶν κατὰ τὸ κρίμα αὐτῶν κατὰ 
                            τὴν ἐντολὴν Μωυσῆ ἀνθρώπου τοῦ θεοῦ, καὶ οἱ ἱερεῖς ἐδέχοντο 
                            τὰ αἵματα ἐκ χειρὸς τῶν Λευιτῶν.
                        </p>
                    </div>
                    <div type="textpart" subtype="section" n="17">
                        <p>ὅτι πλῆθος τῆς ἐκκλησίας 
                            οὐχ ἡγνίσθη, καὶ οἱ Λευῖται ἦσαν τοῦ θύειν τὸ φασεκ παντὶ τῷ 
                            μὴ δυναμένῳ ἁγνισθῆναι τῷ κυρίῳ.
                        </p>
                    </div>
                    <div type="textpart" subtype="section" n="18">
                        <p>ὅτι τὸ πλεῖστον τοῦ λαοῦ 
                            ἀπὸ Εφραιμ καὶ Μανασση καὶ Ισσαχαρ καὶ Ζαβουλων οὐχ ἡγνίσθησαν,
                             ἀλλὰ ἔφαγον τὸ φασεκ παρὰ τὴν γραφήν. καὶ προσηύξατο
                             Εζεκιας περὶ αὐτῶν λέγων Κύριος ὁ ἀγαθὸς ἐξιλασάσθω 
                            ὑπὲρ
                        </p>
                    </div>
                    <div type="textpart" subtype="section" n="19">
                        <p>πάσης καρδίας κατευθυνούσης ἐκζητῆσαι κύριον τὸν θεὸν 
                            τῶν πατέρων αὐτῶν καὶ οὐ κατὰ τὴν ἁγνείαν τῶν ἁγίων.
                        </p>
                    </div>
                    <div type="textpart" subtype="section" n="20">
                        <p>καὶ 
                            ἐπήκουσεν κύριος τῷ Εζεκια καὶ ἰάσατο τὸν λαόν.
                        </p>
                    </div>
                    <div type="textpart" subtype="section" n="21">
                        <p>καὶ ἐποίησαν 
                            οἱ υἱοὶ Ισραηλ οἱ εὑρεθέντες ἐν Ιερουσαλημ τὴν ἑορτὴν τῶν ἀζύμων
                             ἑπτὰ ἡμέρας ἐν εὐφροσύνῃ μεγάλῃ καὶ καθυμνοῦντες τῷ
                            κυρίῳ ἡμέραν καθ’ ἡμέραν καὶ οἱ ἱερεῖς καὶ οἱ Λευῖται ἐν ὀργάνοις 
                            τῷ κυρίῳ.
                        </p>
                    </div>
                    <div type="textpart" subtype="section" n="22">
                        <p>καὶ ἐλάλησεν Εζεκιας ἐπὶ πᾶσαν καρδίαν τῶν Λευιτῶν 
                            καὶ τῶν συνιόντων σύνεσιν ἀγαθὴν τῷ κυρίῳ· καὶ συνετέλεσαν 
                            τὴν ἑορτὴν τῶν ἀζύμων ἑπτὰ ἡμέρας θύοντες θυσίας σωτηρίου 
                            καὶ ἐξομολογούμενοι τῷ κυρίῳ θεῷ τῶν πατέρων αὐτῶν.
                        </p>
                    </div>
                    <div type="textpart" subtype="section" n="23">
                        <p>καὶ 
                            ἐβουλεύσατο ἡ ἐκκλησία ἅμα ποιῆσαι ἑπτὰ ἡμέρας ἄλλας· καὶ 
                            ἐποίησαν ἑπτὰ ἡμέρας ἐν εὐφροσύνῃ.
                        </p>
                    </div>
                    <div type="textpart" subtype="section" n="24">
                        <p>ὅτι Εζεκιας ἀπήρξατο τῷ 
                            Ιουδα τῇ ἐκκλησίᾳ μόσχους χιλίους καὶ ἑπτακισχίλια πρόβατα, καὶ 
                            οἱ ἄρχοντες ἀπήρξαντο τῷ λαῷ μόσχους χιλίους καὶ πρόβατα δέκα 
                            χιλιάδας, καὶ τὰ ἅγια τῶν ἱερέων εἰς πλῆθος.
                        </p>
                    </div>
                    <div type="textpart" subtype="section" n="25">
                        <p>καὶ ηὐφράνθη πᾶσα 
                            ἡ ἐκκλησία, οἱ ἱερεῖς καὶ οἱ Λευῖται καὶ πᾶσα ἡ ἐκκλησία Ιουδα 
                            καὶ οἱ εὑρεθέντες ἐξ Ισραηλ καὶ οἱ προσήλυτοι οἱ ἐλθόντες ἀπὸ 
                            γῆς Ισραηλ καὶ οἱ κατοικοῦντες ἐν Ιουδα.
                        </p>
                    </div>
                    <div type="textpart" subtype="section" n="26">
                        <p>καὶ ἐγένετο εὐφροσύνη
                             μεγάλη ἐν Ιερουσαλημ· ἀπὸ ἡμερῶν Σαλωμων υἱοῦ Δαυιδ 
                            βασιλέως Ισραηλ οὐκ ἐγένετο τοιαύτη ἑορτὴ ἐν Ιερουσαλημ.
                        </p>
                    </div>
                    <div type="textpart" subtype="section" n="27">
                        <p>καὶ 
                            ἀνέστησαν οἱ ἱερεῖς οἱ Λευῖται καὶ ηὐλόγησαν τὸν λαόν· καὶ ἐπηκούσθη
                             ἡ φωνὴ αὐτῶν, καὶ ἦλθεν ἡ προσευχὴ αὐτῶν εἰς τὸ κατοικητήριον
                             τὸ ἅγιον αὐτοῦ εἰς τὸν οὐρανόν.
                        </p>
                    </div>
                </div>
                <div type="textpart" subtype="chapter" n="31">
                    <div type="textpart" subtype="section" n="1">
                        <p>Καὶ ὡς συνετελέσθη πάντα ταῦτα, ἐξῆλθεν πᾶς Ισραηλ οἱ εὑρεθέντες
                             ἐν πόλεσιν Ιουδα καὶ συνέτριψαν τὰς στήλας καὶ ἐξέκοψαν 
                            τὰ ἄλση καὶ κατέσπασαν τὰ ὑψηλὰ καὶ τοὺς βωμοὺς ἀπὸ πάσης 
                            τῆς Ιουδαίας καὶ Βενιαμιν καὶ ἐξ Εφραιμ καὶ ἀπὸ Μανασση ἕως 
                            εἰς τέλος, καὶ ἐπέστρεψαν πᾶς Ισραηλ ἕκαστος εἰς τὴν κληρονομίαν
                             αὐτοῦ καὶ εἰς τὰς πόλεις αὐτῶν.
                        </p>
                    </div>
                    <div type="textpart" subtype="section" n="2">
                        <p>καὶ ἔταξεν Εζεκιας τὰς 
                            ἐφημερίας τῶν ἱερέων καὶ τῶν Λευιτῶν καὶ τὰς ἐφημερίας ἑκάστου 
                            κατὰ τὴν ἑαυτοῦ λειτουργίαν τοῖς ἱερεῦσιν καὶ τοῖς Λευίταις εἰς 
                            τὴν ὁλοκαύτωσιν καὶ εἰς τὴν θυσίαν τοῦ σωτηρίου καὶ αἰνεῖν καὶ 
                            ἐξομολογεῖσθαι καὶ λειτουργεῖν ἐν ταῖς πύλαις ἐν ταῖς αὐλαῖς οἴκου 
                            κυρίου.
                        </p>
                    </div>
                    <div type="textpart" subtype="section" n="3">
                        <p>καὶ μερὶς τοῦ βασιλέως ἐκ τῶν ὑπαρχόντων αὐτοῦ εἰς 
                            τὰς ὁλοκαυτώσεις τὴν πρωινὴν καὶ τὴν δειλινὴν καὶ ὁλοκαυτώσεις 
                            εἰς σάββατα καὶ εἰς τὰς νουμηνίας καὶ εἰς τὰς ἑορτὰς τὰς γεγραμμένας
                             ἐν τῷ νόμῳ κυρίου.
                        </p>
                    </div>
                    <div type="textpart" subtype="section" n="4">
                        <p>καὶ εἶπεν τῷ λαῷ τοῖς κατοικοῦσιν 
                            ἐν Ιερουσαλημ δοῦναι τὴν μερίδα τῶν ἱερέων καὶ τῶν Λευιτῶν, 
                            ὅπως κατισχύσωσιν ἐν τῇ λειτουργίᾳ οἴκου κυρίου.
                        </p>
                    </div>
                    <div type="textpart" subtype="section" n="5">
                        <p>καὶ ὡς προσέταξεν
                             τὸν λόγον, ἐπλεόνασαν οἱ υἱοὶ Ισραηλ ἀπαρχὴν σίτου καὶ 
                            οἴνου καὶ ἐλαίου καὶ μέλιτος καὶ πᾶν γένημα ἀγροῦ, καὶ ἐπιδέκατα 
                            πάντα εἰς πλῆθος ἤνεγκαν 
                            οἱ υἱοὶ Ισραηλ καὶ Ιουδα.
                        </p>
                    </div>
                    <div type="textpart" subtype="section" n="6">
                        <p>καὶ οἱ κατοικοῦντες
                            ἐν ταῖς πόλεσιν Ιουδα καὶ αὐτοὶ ἤνεγκαν ἐπιδέκατα μόσχων
                             καὶ προβάτων καὶ ἐπιδέκατα αἰγῶν καὶ ἡγίασαν τῷ κυρίῳ 
                            θεῷ αὐτῶν καὶ εἰσήνεγκαν καὶ ἔθηκαν σωροὺς σωρούς·
                        </p>
                    </div>
                    <div type="textpart" subtype="section" n="7">
                        <p>ἐν τῷ 
                            μηνὶ τῷ τρίτῳ ἤρξαντο οἱ σωροὶ θεμελιοῦσθαι καὶ ἐν τῷ ἑβδόμῳ 
                            μηνὶ συνετελέσθησαν.
                        </p>
                    </div>
                    <div type="textpart" subtype="section" n="8">
                        <p>καὶ ἦλθεν Εζεκιας καὶ οἱ ἄρχοντες καὶ εἶδον
                             τοὺς σωροὺς καὶ ηὐλόγησαν τὸν κύριον καὶ τὸν λαὸν αὐτοῦ 
                            Ισραηλ.
                        </p>
                    </div>
                    <div type="textpart" subtype="section" n="9">
                        <p>καὶ ἐπυνθάνετο Εζεκιας τῶν ἱερέων καὶ τῶν Λευιτῶν 
                            ὑπὲρ τῶν σωρῶν,
                        </p>
                    </div>
                    <div type="textpart" subtype="section" n="10">
                        <p>καὶ εἶπεν πρὸς αὐτὸν Αζαριας ὁ ἱερεὺς ὁ ἄρχων
                             εἰς οἶκον Σαδωκ καὶ εἶπεν Ἐξ οὗ ἦρκται ἡ ἀπαρχὴ φέρεσθαι 
                            εἰς οἶκον κυρίου, ἐφάγομεν καὶ ἐπίομεν καὶ κατελίπομεν· ὅτι κύριος
                             ηὐλόγησεν τὸν λαὸν αὐτοῦ, καὶ κατελίπομεν ἔτι τὸ πλῆθος 
                            τοῦτο.
                        </p>
                    </div>
                    <div type="textpart" subtype="section" n="11">
                        <p>καὶ εἶπεν Εζεκιας ἑτοιμάσαι παστοφόρια εἰς οἶκον κυρίου, 
                            καὶ ἡτοίμασαν.
                        </p>
                    </div>
                    <div type="textpart" subtype="section" n="12">
                        <p>καὶ εἰσήνεγκαν ἐκεῖ τὰς ἀπαρχὰς καὶ τὰ ἐπιδέκατα
                             ἐν πίστει, καὶ ἐπ’ αὐτῶν ἐπιστάτης Χωνενιας ὁ Λευίτης, καὶ 
                            Σεμεϊ ὁ ἀδελφὸς αὐτοῦ διαδεχόμενος,
                        </p>
                    </div>
                    <div type="textpart" subtype="section" n="13">
                        <p>καὶ Ιιηλ καὶ Οζαζιας καὶ 
                            Ναεθ καὶ Ασαηλ καὶ Ιεριμωθ καὶ Ιωζαβαθ καὶ Ελιηλ καὶ Σαμαχια 
                            καὶ Μααθ καὶ Βαναιας καὶ οἱ υἱοὶ αὐτοῦ καθεσταμένοι διὰ Χωνενιου
                             καὶ Σεμεϊ τοῦ ἀδελφοῦ αὐτοῦ, καθὼς προσέταξεν ὁ βασιλεὺς 
                            Εζεκιας καὶ Αζαριας ὁ ἡγούμενος οἴκου κυρίου.
                        </p>
                    </div>
                    <div type="textpart" subtype="section" n="14">
                        <p>καὶ Κωρη ὁ τοῦ 
                            Ιεμνα ὁ Λευίτης ὁ πυλωρὸς κατὰ ἀνατολὰς ἐπὶ τῶν δομάτων δοῦναι
                             τὰς ἀπαρχὰς κυρίῳ καὶ τὰ ἅγια τῶν ἁγίων
                        </p>
                    </div>
                    <div type="textpart" subtype="section" n="15">
                        <p>διὰ χειρὸς Οδομ 
                            καὶ Βενιαμιν καὶ Ἰησοῦς καὶ Σεμεϊ καὶ Αμαριας καὶ Σεχονιας διὰ 
                            χειρὸς τῶν ἱερέων ἐν πίστει δοῦναι τοῖς ἀδελφοῖς αὐτῶν κατὰ 
                            τὰς ἐφημερίας κατὰ τὸν μέγαν καὶ τὸν μικρὸν
                        </p>
                    </div>
                    <div type="textpart" subtype="section" n="16">
                        <p>ἐκτὸς τῆς ἐπιγονῆς
                             τῶν ἀρσενικῶν ἀπὸ τριετοῦς καὶ ἐπάνω παντὶ τῷ εἰσπορευομένῳ
                             εἰς οἶκον κυρίου εἰς λόγον ἡμερῶν εἰς ἡμέραν εἰς λειτουργίαν
                             ἐφημερίαις διατάξεως αὐτῶν.
                        </p>
                    </div>
                    <div type="textpart" subtype="section" n="17">
                        <p>οὗτος ὁ καταλοχισμὸς τῶν 
                            ἱερέων κατ’ οἴκους πατριῶν, καὶ οἱ Λευῖται ἐν ταῖς ἐφημερίαις αὐτῶν
                             ἀπὸ εἰκοσαετοῦς καὶ ἐπάνω ἐν διατάξει
                        </p>
                    </div>
                    <div type="textpart" subtype="section" n="18">
                        <p>ἐν καταλοχίαις ἐν 
                            πάσῃ ἐπιγονῇ υἱῶν αὐτῶν καὶ θυγατέρων αὐτῶν εἰς πᾶν τὸ πλῆθος,
                             ὅτι ἐν πίστει ἥγνισαν τὸ ἅγιον
                        </p>
                    </div>
                    <div type="textpart" subtype="section" n="19">
                        <p>τοῖς υἱοῖς Ααρων τοῖς ἱερατεύουσιν,
                             καὶ οἱ ἀπὸ τῶν πόλεων αὐτῶν ἐν πάσῃ πόλει καὶ πόλει
                             ἄνδρες, οἳ ὠνομάσθησαν ἐν ὀνόματι, δοῦναι μερίδα παντὶ ἀρσενικῷ
                             ἐν τοῖς ἱερεῦσιν καὶ παντὶ καταριθμουμένῳ ἐν τοῖς Λευίταις.
                        </p>
                    </div>
                    <div type="textpart" subtype="section" n="20">
                        <p>καὶ ἐποίησεν οὕτως Εζεκιας ἐν παντὶ Ιουδα καὶ ἐποίησεν τὸ καλὸν
                             καὶ τὸ εὐθὲς ἐναντίον τοῦ κυρίου θεοῦ αὐτοῦ.
                        </p>
                    </div>
                    <div type="textpart" subtype="section" n="21">
                        <p>καὶ ἐν παντὶ 
                            ἔργῳ, ἐν ᾧ ἤρξατο ἐν ἐργασίᾳ ἐν οἴκῳ κυρίου, καὶ ἐν τῷ νόμῳ 
                            καὶ ἐν τοῖς προστάγμασιν ἐξεζήτησεν τὸν θεὸν αὐτοῦ ἐξ ὅλης 
                            ψυχῆς αὐτοῦ καὶ ἐποίησεν καὶ εὐοδώθη.
                        </p>
                    </div>
                </div>
                <div type="textpart" subtype="chapter" n="32">
                    <div type="textpart" subtype="section" n="1">
                        <p>Καὶ μετὰ τοὺς λόγους τούτους καὶ τὴν ἀλήθειαν ταύτην ἦλθεν 
                            Σενναχηριμ βασιλεὺς Ἀσσυρίων καὶ ἦλθεν ἐπὶ Ιουδαν καὶ παρενέβαλεν
                             ἐπὶ τὰς πόλεις τὰς τειχήρεις καὶ εἶπεν προκαταλαβέσθαι αὐτάς.
                        </p>
                    </div>
                    <div type="textpart" subtype="section" n="2">
                        <p>καὶ εἶδεν Εζεκιας ὅτι ἥκει Σενναχηριμ καὶ τὸ πρόσωπον αὐτοῦ
                             τοῦ πολεμῆσαι ἐπὶ Ιερουσαλημ,
                        </p>
                    </div>
                    <div type="textpart" subtype="section" n="3">
                        <p>καὶ ἐβουλεύσατο μετὰ τῶν 
                            πρεσβυτέρων αὐτοῦ καὶ τῶν δυνατῶν ἐμφράξαι τὰ ὕδατα τῶν πηγῶν,
                             ἃ ἦν ἔξω τῆς πόλεως, καὶ συνεπίσχυσαν αὐτῷ.
                        </p>
                    </div>
                    <div type="textpart" subtype="section" n="4">
                        <p>καὶ συνήγαγεν
                             λαὸν πολὺν καὶ ἐνέφραξεν τὰ ὕδατα τῶν πηγῶν καὶ τὸν ποταμὸν
                             τὸν διορίζοντα διὰ τῆς πόλεως λέγων Μὴ ἔλθῃ βασιλεὺς 
                            Ασσουρ καὶ εὕρῃ ὕδωρ πολὺ καὶ κατισχύσῃ.
                        </p>
                    </div>
                    <div type="textpart" subtype="section" n="5">
                        <p>καὶ κατίσχυσεν Εζεκιας
                             καὶ ᾠκοδόμησεν πᾶν τὸ τεῖχος τὸ κατεσκαμμένον καὶ πύργους 
                            καὶ ἔξω προτείχισμα ἄλλο καὶ κατίσχυσεν τὸ ἀνάλημμα πόλεως 
                            Δαυιδ καὶ κατεσκεύασεν ὅπλα πολλά.
                        </p>
                    </div>
                    <div type="textpart" subtype="section" n="6">
                        <p>καὶ ἔθετο ἄρχοντας τοῦ 
                            πολέμου ἐπὶ τὸν λαόν, καὶ συνήχθησαν πρὸς αὐτὸν εἰς τὴν πλατεῖαν
                             τῆς πύλης τῆς φάραγγος, καὶ ἐλάλησεν ἐπὶ καρδίαν αὐτῶν 
                            λέγων
                        </p>
                    </div>
                    <div type="textpart" subtype="section" n="7">
                        <p>Ἰσχύσατε καὶ ἀνδρίζεσθε, μὴ πτοηθῆτε ἀπὸ προσώπου 
                            βασιλέως Ασσουρ καὶ ἀπὸ προσώπου παντὸς τοῦ ἔθνους τοῦ μετ’ 
                            αὐτοῦ, ὅτι μεθ’ ἡμῶν πλείονες ἢ μετ’ αὐτοῦ·
                        </p>
                    </div>
                    <div type="textpart" subtype="section" n="8">
                        <p>μετ’ αὐτοῦ βραχίονες 
                            σάρκινοι, μεθ’ ἡμῶν δὲ κύριος ὁ θεὸς ἡμῶν τοῦ σῴζειν καὶ τοῦ 
                            πολεμεῖν τὸν πόλεμον ἡμῶν. καὶ κατεθάρσησεν ὁ λαὸς ἐπὶ τοῖς 
                            λόγοις Εζεκιου βασιλέως Ιουδα. —
                        </p>
                    </div>
                    <div type="textpart" subtype="section" n="9">
                        <p>καὶ μετὰ ταῦτα ἀπέστειλεν 
                            Σενναχηριμ βασιλεὺς Ἀσσυρίων τοὺς παῖδας αὐτοῦ ἐπὶ Ιερουσαλημ, 
                            καὶ αὐτὸς ἐπὶ Λαχις καὶ πᾶσα ἡ στρατιὰ μετ’ αὐτοῦ, καὶ ἀπέστειλεν
                             πρὸς Εζεκιαν βασιλέα Ιουδα καὶ πρὸς πάντα Ιουδαν τὸν ἐν 
                            Ιερουσαλημ λέγων
                        </p>
                    </div>
                    <div type="textpart" subtype="section" n="10">
                        <p>Οὕτως λέγει Σενναχηριμ ὁ βασιλεὺς Ἀσσυρίων 
                            Ἐπὶ τίνι ὑμεῖς πεποίθατε καὶ κάθησθε ἐν τῇ περιοχῇ ἐν Ιερουσαλημ;
                        </p>
                    </div>
                    <div type="textpart" subtype="section" n="11">
                        <p>οὐχὶ Εζεκιας ἀπατᾷ ὑμᾶς τοῦ παραδοῦναι ὑμᾶς εἰς θάνατον 
                            καὶ εἰς λιμὸν καὶ εἰς δίψαν λέγων Κύριος ὁ θεὸς ἡμῶν σώσει 
                            ἡμᾶς ἐκ χειρὸς βασιλέως Ασσουρ;
                        </p>
                    </div>
                    <div type="textpart" subtype="section" n="12">
                        <p>οὐχ οὗτός ἐστιν Εζεκιας, ὃς 
                            περιεῖλεν τὰ θυσιαστήρια αὐτοῦ καὶ τὰ ὑψηλὰ αὐτοῦ καὶ εἶπεν τῷ
                            Ιουδα καὶ τοῖς κατοικοῦσιν Ιερουσαλημ λέγων Κατέναντι τοῦ θυσιαστηρίου
                             τούτου προσκυνήσετε καὶ ἐπ’ αὐτῷ θυμιάσετε.
                        </p>
                    </div>
                    <div type="textpart" subtype="section" n="13">
                        <p>οὐ 
                            γνώσεσθε ὅ τι ἐποίησα ἐγὼ καὶ οἱ πατέρες μου πᾶσι τοῖς λαοῖς 
                            τῶν χωρῶν; μὴ δυνάμενοι ἠδύναντο θεοὶ τῶν ἐθνῶν πάσης τῆς 
                            γῆς σῶσαι τὸν λαὸν αὐτῶν ἐκ χειρός μου;
                        </p>
                    </div>
                    <div type="textpart" subtype="section" n="14">
                        <p>τίς ἐν πᾶσι τοῖς 
                            θεοῖς τῶν ἐθνῶν τούτων, οὓς ἐξωλέθρευσαν οἱ πατέρες μου; μὴ 
                            ἠδύναντο σῶσαι τὸν λαὸν αὐτῶν ἐκ χειρός μου, ὅτι δυνήσεται ὁ 
                            θεὸς ὑμῶν σῶσαι ὑμᾶς ἐκ χειρός μου;
                        </p>
                    </div>
                    <div type="textpart" subtype="section" n="15">
                        <p>νῦν μὴ ἀπατάτω ὑμᾶς 
                            Εζεκιας καὶ μὴ πεποιθέναι ὑμᾶς ποιείτω κατὰ ταῦτα, καὶ μὴ πιστεύετε
                             αὐτῷ· ὅτι οὐ μὴ δύνηται ὁ θεὸς παντὸς ἔθνους καὶ βασιλείας
                             τοῦ σῶσαι τὸν λαὸν αὐτοῦ ἐκ χειρός μου καὶ ἐκ χειρὸς 
                            πατέρων μου, ὅτι ὁ θεὸς ὑμῶν οὐ μὴ σώσει ὑμᾶς ἐκ χειρός μου.
                        </p>
                    </div>
                    <div type="textpart" subtype="section" n="16">
                        <p>καὶ ἔτι ἐλάλησαν οἱ παῖδες αὐτοῦ ἐπὶ κύριον θεὸν καὶ ἐπὶ Εζεκιαν
                             παῖδα αὐτοῦ.
                        </p>
                    </div>
                    <div type="textpart" subtype="section" n="17">
                        <p>καὶ βιβλίον ἔγραψεν ὀνειδίζειν τὸν κύριον 
                            θεὸν Ισραηλ καὶ εἶπεν περὶ αὐτοῦ λέγων Ὡς θεοὶ τῶν ἐθνῶν τῆς 
                            γῆς οὐκ ἐξείλαντο τοὺς λαοὺς αὐτῶν ἐκ χειρός μου, οὕτως οὐ μὴ 
                            ἐξέληται ὁ θεὸς Εζεκιου λαὸν αὐτοῦ ἐκ χειρός μου.
                        </p>
                    </div>
                    <div type="textpart" subtype="section" n="18">
                        <p>καὶ ἐβόησεν 
                            φωνῇ μεγάλῃ Ιουδαϊστὶ ἐπὶ λαὸν Ιερουσαλημ τὸν ἐπὶ τοῦ τείχους 
                            τοῦ φοβῆσαι αὐτοὺς καὶ κατασπάσαι, ὅπως προκαταλάβωνται τὴν 
                            πόλιν.
                        </p>
                    </div>
                    <div type="textpart" subtype="section" n="19">
                        <p>καὶ ἐλάλησεν ἐπὶ θεὸν Ιερουσαλημ ὡς καὶ ἐπὶ θεοὺς λαῶν 
                            τῆς γῆς, ἔργα χειρῶν ἀνθρώπων. —
                        </p>
                    </div>
                    <div type="textpart" subtype="section" n="20">
                        <p>καὶ προσηύξατο Εζεκιας ὁ 
                            βασιλεὺς καὶ Ησαιας υἱὸς Αμως ὁ προφήτης περὶ τούτων καὶ ἐβόησαν
                             εἰς τὸν οὐρανόν.
                        </p>
                    </div>
                    <div type="textpart" subtype="section" n="21">
                        <p>καὶ ἀπέστειλεν κύριος ἄγγελον, καὶ ἐξέτριψεν
                             πᾶν δυνατὸν πολεμιστὴν καὶ ἄρχοντα καὶ στρατηγὸν ἐν 
                            τῇ παρεμβολῇ βασιλέως Ασσουρ, καὶ ἀπέστρεψεν μετὰ αἰσχύνης 
                            προσώπου εἰς τὴν γῆν αὐτοῦ. καὶ ἦλθεν εἰς οἶκον τοῦ θεοῦ αὐτοῦ, 
                            καὶ τῶν ἐξελθόντων ἐκ κοιλίας αὐτοῦ κατέβαλον αὐτὸν ἐν ῥομφαίᾳ.
                        </p>
                    </div>
                    <div type="textpart" subtype="section" n="22">
                        <p>καὶ ἔσωσεν κύριος Εζεκιαν καὶ τοὺς κατοικοῦντας ἐν Ιερουσαλημ
                             ἐκ χειρὸς Σενναχηριμ βασιλέως Ασσουρ καὶ ἐκ χειρὸς 
                            πάντων καὶ κατέπαυσεν αὐτοὺς κυκλόθεν.
                        </p>
                    </div>
                    <div type="textpart" subtype="section" n="23">
                        <p>καὶ πολλοὶ ἔφερον 
                            δῶρα τῷ κυρίῳ εἰς Ιερουσαλημ καὶ δόματα τῷ Εζεκια βασιλεῖ 
                            Ιουδα, καὶ ὑπερήρθη κατ’ ὀφθαλμοὺς πάντων τῶν ἐθνῶν μετὰ ταῦτα.
                        </p>
                    </div>
                    <div type="textpart" subtype="section" n="24">
                        <p>Ἐν ταῖς ἡμέραις ἐκείναις ἠρρώστησεν Εζεκιας ἕως θανάτου· 
                            καὶ προσηύξατο πρὸς κύριον, καὶ ἐπήκουσεν αὐτοῦ καὶ σημεῖον 
                            ἔδωκεν αὐτῷ.
                        </p>
                    </div>
                    <div type="textpart" subtype="section" n="25">
                        <p>καὶ οὐ κατὰ τὸ ἀνταπόδομα, ὃ ἔδωκεν αὐτῷ,
                            ἀνταπέδωκεν Εζεκιας, ἀλλὰ ὑψώθη ἡ καρδία αὐτοῦ· καὶ ἐγένετο ἐπ’ 
                            αὐτὸν ὀργὴ καὶ ἐπὶ Ιουδαν καὶ Ιερουσαλημ.
                        </p>
                    </div>
                    <div type="textpart" subtype="section" n="26">
                        <p>καὶ ἐταπεινώθη Εζεκιας
                             ἀπὸ τοῦ ὕψους τῆς καρδίας αὐτοῦ καὶ οἱ κατοικοῦντες Ιερουσαλημ,
                             καὶ οὐκ ἐπῆλθεν ἐπ’ αὐτοὺς ὀργὴ κυρίου ἐν ταῖς ἡμέραις 
                            Εζεκιου.
                        </p>
                    </div>
                    <div type="textpart" subtype="section" n="27">
                        <p>καὶ ἐγένετο τῷ Εζεκια πλοῦτος καὶ δόξα πολλὴ σφόδρα, 
                            καὶ θησαυροὺς ἐποίησεν ἑαυτῷ ἀργυρίου καὶ χρυσίου καὶ τοῦ λίθου
                             τοῦ τιμίου καὶ εἰς τὰ ἀρώματα καὶ ὁπλοθήκας καὶ εἰς σκεύη 
                            ἐπιθυμητὰ
                        </p>
                    </div>
                    <div type="textpart" subtype="section" n="28">
                        <p>καὶ πόλεις εἰς τὰ γενήματα σίτου καὶ ἐλαίου καὶ οἴνου 
                            καὶ φάτνας παντὸς κτήνους καὶ μάνδρας εἰς τὰ ποίμνια
                        </p>
                    </div>
                    <div type="textpart" subtype="section" n="29">
                        <p>καὶ πόλεις,
                             ἃς ᾠκοδόμησεν αὑτῷ, καὶ ἀποσκευὴν προβάτων καὶ βοῶν εἰς 
                            πλῆθος, ὅτι ἔδωκεν αὐτῷ κύριος ἀποσκευὴν πολλὴν σφόδρα.
                        </p>
                    </div>
                    <div type="textpart" subtype="section" n="30">
                        <p>αὐτὸς
                             Εζεκιας ἐνέφραξεν τὴν ἔξοδον τοῦ ὕδατος Γιων τὸ ἄνω καὶ 
                            κατηύθυνεν αὐτὰ κάτω πρὸς λίβα τῆς πόλεως Δαυιδ· καὶ εὐοδώθη 
                            Εζεκιας ἐν πᾶσι τοῖς ἔργοις αὐτοῦ.
                        </p>
                    </div>
                    <div type="textpart" subtype="section" n="31">
                        <p>καὶ οὕτως τοῖς πρεσβευταῖς 
                            τῶν ἀρχόντων ἀπὸ Βαβυλῶνος τοῖς ἀποσταλεῖσιν πρὸς αὐτὸν πυθέσθαι
                             παρ’ αὐτοῦ τὸ τέρας, ὃ ἐγένετο ἐπὶ τῆς γῆς, καὶ ἐγκατέλιπεν
                             αὐτὸν κύριος τοῦ πειράσαι αὐτὸν εἰδέναι τὰ ἐν τῇ καρδίᾳ 
                            αὐτοῦ.
                        </p>
                    </div>
                    <div type="textpart" subtype="section" n="32">
                        <p>καὶ τὰ κατάλοιπα τῶν λόγων Εζεκιου καὶ τὸ ἔλεος αὐτοῦ, 
                            ἰδοὺ γέγραπται ἐν τῇ προφητείᾳ Ησαιου υἱοῦ Αμως τοῦ προφήτου 
                            καὶ ἐπὶ βιβλίου βασιλέων Ιουδα καὶ Ισραηλ.
                        </p>
                    </div>
                    <div type="textpart" subtype="section" n="33">
                        <p>καὶ ἐκοιμήθη Εζεκιας 
                            μετὰ τῶν πατέρων αὐτοῦ, καὶ ἔθαψαν αὐτὸν ἐν ἀναβάσει τάφων 
                            υἱῶν Δαυιδ, καὶ δόξαν καὶ τιμὴν ἔδωκαν αὐτῷ ἐν τῷ θανάτῳ αὐτοῦ
                             πᾶς Ιουδα καὶ οἱ κατοικοῦντες ἐν Ιερουσαλημ· καὶ ἐβασίλευσεν
                             Μανασσης υἱὸς αὐτοῦ ἀντ’ αὐτοῦ.
                        </p>
                    </div>
                </div>
                <div type="textpart" subtype="chapter" n="33">
                    <div type="textpart" subtype="section" n="1">
                        <p>Ὢν δέκα δύο ἐτῶν Μανασσης ἐν τῷ βασιλεῦσαι αὐτὸν καὶ 
                            πεντήκοντα πέντε ἔτη ἐβασίλευσεν ἐν Ιερουσαλημ.
                        </p>
                    </div>
                    <div type="textpart" subtype="section" n="2">
                        <p>καὶ ἐποίησεν 
                            τὸ πονηρὸν ἐναντίον κυρίου ἀπὸ πάντων τῶν βδελυγμάτων τῶν 
                            ἐθνῶν, οὓς ἐξωλέθρευσεν κύριος ἀπὸ προσώπου τῶν υἱῶν Ισραηλ.
                        </p>
                    </div>
                    <div type="textpart" subtype="section" n="3">
                        <p>καὶ ἐπέστρεψεν καὶ ᾠκοδόμησεν τὰ ὑψηλά, ἃ κατέσπασεν Εζεκιας 
                            ὁ πατὴρ αὐτοῦ, καὶ ἔστησεν στήλας ταῖς Βααλιμ καὶ ἐποίησεν 
                            ἄλση καὶ προσεκύνησεν πάσῃ τῇ στρατιᾷ τοῦ οὐρανοῦ καὶ ἐδούλευσεν
                             αὐτοῖς.
                        </p>
                    </div>
                    <div type="textpart" subtype="section" n="4">
                        <p>καὶ ᾠκοδόμησεν θυσιαστήρια ἐν οἴκῳ κυρίου, οὗ 
                            εἶπεν κύριος Ἐν Ιερουσαλημ ἔσται τὸ ὄνομά μου εἰς τὸν αἰῶνα.
                        </p>
                    </div>
                    <div type="textpart" subtype="section" n="5">
                        <p>καὶ ᾠκοδόμησεν θυσιαστήρια πάσῃ τῇ στρατιᾷ τοῦ οὐρανοῦ ἐν 
                            ταῖς δυσὶν αὐλαῖς οἴκου κυρίου.
                        </p>
                    </div>
                    <div type="textpart" subtype="section" n="6">
                        <p>καὶ αὐτὸς διήγαγεν τὰ τέκνα
                            αὐτοῦ ἐν πυρὶ ἐν Γαι—βαναι—εννομ καὶ ἐκληδονίζετο καὶ οἰωνίζετο 
                            καὶ ἐφαρμακεύετο καὶ ἐποίησεν ἐγγαστριμύθους καὶ ἐπαοιδούς· 
                            ἐπλήθυνεν τοῦ ποιῆσαι τὸ πονηρὸν ἐναντίον κυρίου τοῦ παροργίσαι
                             αὐτόν.
                        </p>
                    </div>
                    <div type="textpart" subtype="section" n="7">
                        <p>καὶ ἔθηκεν τὸ γλυπτὸν καὶ τὸ χωνευτόν, εἰκόνα ἣν 
                            ἐποίησεν, ἐν οἴκῳ θεοῦ, οὗ εἶπεν ὁ θεὸς πρὸς Δαυιδ καὶ πρὸς 
                            Σαλωμων υἱὸν αὐτοῦ Ἐν τῷ οἴκῳ τούτῳ καὶ Ιερουσαλημ, ἣν ἐξελεξάμην
                             ἐκ πασῶν φυλῶν Ισραηλ, θήσω τὸ ὄνομά μου εἰς τὸν 
                            αἰῶνα·
                        </p>
                    </div>
                    <div type="textpart" subtype="section" n="8">
                        <p>καὶ οὐ προσθήσω σαλεῦσαι τὸν πόδα Ισραηλ ἀπὸ τῆς 
                            γῆς, ἧς ἔδωκα τοῖς πατράσιν αὐτῶν, πλὴν ἐὰν φυλάσσωνται τοῦ 
                            ποιῆσαι πάντα, ἃ ἐνετειλάμην αὐτοῖς, κατὰ πάντα τὸν νόμον καὶ 
                            τὰ προστάγματα καὶ τὰ κρίματα ἐν χειρὶ Μωυσῆ.
                        </p>
                    </div>
                    <div type="textpart" subtype="section" n="9">
                        <p>καὶ ἐπλάνησεν 
                            Μανασσης τὸν Ιουδαν καὶ τοὺς κατοικοῦντας ἐν Ιερουσαλημ τοῦ 
                            ποιῆσαι τὸ πονηρὸν ὑπὲρ πάντα τὰ ἔθνη, ἃ ἐξῆρεν κύριος ἀπὸ 
                            προσώπου υἱῶν Ισραηλ.
                        </p>
                    </div>
                    <div type="textpart" subtype="section" n="10">
                        <p>καὶ ἐλάλησεν κύριος ἐπὶ Μανασση καὶ 
                            ἐπὶ τὸν λαὸν αὐτοῦ, καὶ οὐκ ἐπήκουσαν.
                        </p>
                    </div>
                    <div type="textpart" subtype="section" n="11">
                        <p>καὶ ἤγαγεν κύριος ἐπ’ 
                            αὐτοὺς τοὺς ἄρχοντας τῆς δυνάμεως βασιλέως Ασσουρ, καὶ κατέλαβον
                             τὸν Μανασση ἐν δεσμοῖς καὶ ἔδησαν αὐτὸν ἐν πέδαις καὶ 
                            ἤγαγον εἰς Βαβυλῶνα.
                        </p>
                    </div>
                    <div type="textpart" subtype="section" n="12">
                        <p>καὶ ὡς ἐθλίβη, ἐζήτησεν τὸ πρόσωπον 
                            κυρίου τοῦ θεοῦ αὐτοῦ καὶ ἐταπεινώθη σφόδρα ἀπὸ προσώπου 
                            θεοῦ τῶν πατέρων αὐτοῦ·
                        </p>
                    </div>
                    <div type="textpart" subtype="section" n="13">
                        <p>καὶ προσηύξατο πρὸς αὐτόν, καὶ ἐπήκουσεν
                             αὐτοῦ· καὶ ἐπήκουσεν τῆς βοῆς αὐτοῦ καὶ ἐπέστρεψεν 
                            αὐτὸν εἰς Ιερουσαλημ ἐπὶ τὴν βασιλείαν αὐτοῦ· καὶ ἔγνω Μανασσης
                             ὅτι κύριος αὐτός ἐστιν ὁ θεός. —
                        </p>
                    </div>
                    <div type="textpart" subtype="section" n="14">
                        <p>καὶ μετὰ ταῦτα ᾠκοδόμησεν
                             τεῖχος ἔξω τῆς πόλεως Δαυιδ ἀπὸ λιβὸς κατὰ Γιων ἐν 
                            τῷ χειμάρρῳ καὶ ἐκπορευομένων τὴν πύλην τὴν κυκλόθεν καὶ εἰς 
                            τὸ Οφλα καὶ ὕψωσεν σφόδρα. καὶ κατέστησεν ἄρχοντας τῆς δυνάμεως
                             ἐν πάσαις ταῖς πόλεσιν ταῖς τειχήρεσιν ἐν Ιουδα.
                        </p>
                    </div>
                    <div type="textpart" subtype="section" n="15">
                        <p>καὶ 
                            περιεῖλεν τοὺς θεοὺς τοὺς ἀλλοτρίους καὶ τὸ γλυπτὸν ἐξ οἴκου 
                            κυρίου καὶ πάντα τὰ θυσιαστήρια, ἃ ᾠκοδόμησεν ἐν ὄρει οἴκου 
                            κυρίου καὶ ἐν Ιερουσαλημ καὶ ἔξω τῆς πόλεως.
                        </p>
                    </div>
                    <div type="textpart" subtype="section" n="16">
                        <p>καὶ κατώρθωσεν 
                            τὸ θυσιαστήριον κυρίου καὶ ἐθυσίασεν ἐπ’ αὐτὸ θυσίαν σωτηρίου
                            καὶ αἰνέσεως καὶ εἶπεν τῷ Ιουδα τοῦ δουλεύειν κυρίῳ θεῷ Ισραηλ·
                        </p>
                    </div>
                    <div type="textpart" subtype="section" n="17">
                        <p>πλὴν ὁ λαὸς ἔτι ἐπὶ τῶν ὑψηλῶν, πλὴν κύριος ὁ θεὸς αὐτῶν.
                        </p>
                    </div>
                    <div type="textpart" subtype="section" n="18">
                        <p>καὶ τὰ λοιπὰ τῶν λόγων Μανασση καὶ ἡ προσευχὴ αὐτοῦ ἡ πρὸς 
                            τὸν θεὸν καὶ λόγοι τῶν ὁρώντων λαλούντων πρὸς αὐτὸν ἐπ’ ὀνόματι
                             κυρίου θεοῦ Ισραηλ ἰδοὺ ἐπὶ λόγων
                        </p>
                    </div>
                    <div type="textpart" subtype="section" n="19">
                        <p>προσευχῆς αὐτοῦ, καὶ 
                            ὡς ἐπήκουσεν αὐτοῦ, καὶ πᾶσαι αἱ ἁμαρτίαι αὐτοῦ καὶ αἱ ἀποστάσεις
                             αὐτοῦ καὶ οἱ τόποι, ἐφ’ οἷς ᾠκοδόμησεν τὰ ὑψηλὰ καὶ ἔστησεν
                             ἐκεῖ ἄλση καὶ γλυπτὰ πρὸ τοῦ ἐπιστρέψαι, ἰδοὺ γέγραπται 
                            ἐπὶ τῶν λόγων τῶν ὁρώντων.
                        </p>
                    </div>
                    <div type="textpart" subtype="section" n="20">
                        <p>καὶ ἐκοιμήθη Μανασσης μετὰ τῶν 
                            πατέρων αὐτοῦ, καὶ ἔθαψαν αὐτὸν ἐν παραδείσῳ οἴκου αὐτοῦ· 
                            καὶ ἐβασίλευσεν ἀντ’ αὐτοῦ Αμων υἱὸς αὐτοῦ.
                        </p>
                    </div>
                    <div type="textpart" subtype="section" n="21">
                        <p>Ὢν εἴκοσι καὶ δύο ἐτῶν Αμων ἐν τῷ βασιλεύειν αὐτὸν καὶ 
                            δύο ἔτη ἐβασίλευσεν ἐν Ιερουσαλημ.
                        </p>
                    </div>
                    <div type="textpart" subtype="section" n="22">
                        <p>καὶ ἐποίησεν τὸ πονηρὸν 
                            ἐνώπιον κυρίου, ὡς ἐποίησεν Μανασσης ὁ πατὴρ αὐτοῦ, καὶ πᾶσιν 
                            τοῖς εἰδώλοις, οἷς ἐποίησεν Μανασσης ὁ πατὴρ αὐτοῦ, ἔθυεν Αμων 
                            καὶ ἐδούλευσεν αὐτοῖς.
                        </p>
                    </div>
                    <div type="textpart" subtype="section" n="23">
                        <p>καὶ οὐκ ἐταπεινώθη ἐναντίον κυρίου, ὡς 
                            ἐταπεινώθη Μανασσης ὁ πατὴρ αὐτοῦ, ὅτι υἱὸς αὐτοῦ Αμων ἐπλήθυνεν
                             πλημμέλειαν.
                        </p>
                    </div>
                    <div type="textpart" subtype="section" n="24">
                        <p>καὶ ἐπέθεντο αὐτῷ οἱ παῖδες αὐτοῦ καὶ ἐπάταξαν
                             αὐτὸν ἐν οἴκῳ αὐτοῦ.
                        </p>
                    </div>
                    <div type="textpart" subtype="section" n="25">
                        <p>καὶ ἐπάταξεν ὁ λαὸς τῆς γῆς τοὺς 
                            ἐπιθεμένους ἐπὶ τὸν βασιλέα Αμων, καὶ ἐβασίλευσεν ὁ λαὸς τῆς 
                            γῆς τὸν Ιωσιαν υἱὸν αὐτοῦ ἀντ’ αὐτοῦ.
                        </p>
                    </div>
                </div>
                <div type="textpart" subtype="chapter" n="34">
                    <div type="textpart" subtype="section" n="1">
                        <p>Ὢν ὀκτὼ ἐτῶν Ιωσιας ἐν τῷ βασιλεῦσαι αὐτὸν καὶ τριάκοντα 
                            ἓν ἔτος ἐβασίλευσεν ἐν Ιερουσαλημ.
                        </p>
                    </div>
                    <div type="textpart" subtype="section" n="2">
                        <p>καὶ ἐποίησεν τὸ εὐθὲς ἐναντίον
                             κυρίου καὶ ἐπορεύθη ἐν ὁδοῖς Δαυιδ τοῦ πατρὸς αὐτοῦ καὶ 
                            οὐκ ἐξέκλινεν δεξιὰ καὶ ἀριστερά.
                        </p>
                    </div>
                    <div type="textpart" subtype="section" n="3">
                        <p>καὶ ἐν τῷ ὀγδόῳ ἔτει τῆς βασιλείας
                             αὐτοῦ—καὶ αὐτὸς ἔτι παιδάριον—ἤρξατο τοῦ ζητῆσαι 
                            κύριον τὸν θεὸν Δαυιδ τοῦ πατρὸς αὐτοῦ. καὶ ἐν τῷ δωδεκάτῳ 
                            ἔτει τῆς βασιλείας αὐτοῦ ἤρξατο τοῦ καθαρίσαι τὸν Ιουδαν καὶ 
                            τὴν Ιερουσαλημ ἀπὸ τῶν ὑψηλῶν καὶ τῶν ἄλσεων καὶ ἀπὸ τῶν 
                            χωνευτῶν
                        </p>
                    </div>
                    <div type="textpart" subtype="section" n="4">
                        <p>καὶ κατέσπασεν κατὰ πρόσωπον αὐτοῦ τὰ θυσιαστήρια 
                            τῶν Βααλιμ καὶ τὰ ὑψηλὰ τὰ ἐπ’ αὐτῶν καὶ ἔκοψεν τὰ ἄλση καὶ 
                            τὰ γλυπτὰ καὶ τὰ χωνευτὰ συνέτριψεν καὶ ἐλέπτυνεν καὶ ἔρριψεν 
                            ἐπὶ πρόσωπον τῶν μνημάτων τῶν θυσιαζόντων αὐτοῖς
                        </p>
                    </div>
                    <div type="textpart" subtype="section" n="5">
                        <p>καὶ ὀστᾶ 
                            ἱερέων κατέκαυσεν ἐπὶ τὰ θυσιαστήρια καὶ ἐκαθάρισεν τὸν Ιουδαν 
                            καὶ τὴν Ιερουσαλημ.
                        </p>
                    </div>
                    <div type="textpart" subtype="section" n="6">
                        <p>καὶ ἐν πόλεσιν Εφραιμ καὶ Μανασση καὶ
                            Συμεων καὶ Νεφθαλι καὶ τοῖς τόποις αὐτῶν κύκλῳ
                        </p>
                    </div>
                    <div type="textpart" subtype="section" n="7">
                        <p>καὶ κατέσπασεν
                             τὰ ἄλση καὶ τὰ θυσιαστήρια καὶ τὰ εἴδωλα κατέκοψεν λεπτὰ 
                            καὶ πάντα τὰ ὑψηλὰ ἔκοψεν ἀπὸ πάσης τῆς γῆς Ισραηλ καὶ ἀπέστρεψεν
                             εἰς Ιερουσαλημ.
                        </p>
                    </div>
                    <div type="textpart" subtype="section" n="8">
                        <p>Καὶ ἐν τῷ ὀκτωκαιδεκάτῳ ἔτει τῆς βασιλείας αὐτοῦ τοῦ καθαρίσαι
                             τὴν γῆν καὶ τὸν οἶκον ἀπέστειλεν τὸν Σαφαν υἱὸν Εσελια 
                            καὶ τὸν Μαασιαν ἄρχοντα τῆς πόλεως καὶ τὸν Ιουαχ υἱὸν Ιωαχαζ 
                            τὸν ὑπομνηματογράφον αὐτοῦ κραταιῶσαι τὸν οἶκον κυρίου τοῦ 
                            θεοῦ αὐτοῦ.
                        </p>
                    </div>
                    <div type="textpart" subtype="section" n="9">
                        <p>καὶ ἦλθον πρὸς Χελκιαν τὸν ἱερέα τὸν μέγαν καὶ 
                            ἔδωκαν τὸ ἀργύριον τὸ εἰσενεχθὲν εἰς οἶκον θεοῦ, ὃ συνήγαγον 
                            οἱ Λευῖται φυλάσσοντες τὴν πύλην ἐκ χειρὸς Μανασση καὶ Εφραιμ 
                            καὶ τῶν ἀρχόντων καὶ ἀπὸ παντὸς καταλοίπου ἐν Ισραηλ καὶ υἱῶν 
                            Ιουδα καὶ Βενιαμιν καὶ οἰκούντων ἐν Ιερουσαλημ,
                        </p>
                    </div>
                    <div type="textpart" subtype="section" n="10">
                        <p>καὶ ἔδωκαν 
                            αὐτὸ ἐπὶ χεῖρα ποιούντων τὰ ἔργα οἱ καθεσταμένοι ἐν οἴκῳ κυρίου 
                            καὶ ἔδωκαν αὐτὸ ποιοῦσι τὰ ἔργα, οἳ ἐποίουν ἐν οἴκῳ κυρίου, ἐπισκευάσαι
                             κατισχῦσαι τὸν οἶκον·
                        </p>
                    </div>
                    <div type="textpart" subtype="section" n="11">
                        <p>καὶ ἔδωκαν τοῖς τέκτοσι καὶ 
                            τοῖς οἰκοδόμοις ἀγοράσαι λίθους τετραπέδους καὶ ξύλα εἰς δοκοὺς 
                            στεγάσαι τοὺς οἴκους, οὓς ἐξωλέθρευσαν βασιλεῖς Ιουδα·
                        </p>
                    </div>
                    <div type="textpart" subtype="section" n="12">
                        <p>καὶ οἱ 
                            ἄνδρες ἐν πίστει ἐπὶ τῶν ἔργων, καὶ ἐπ’ αὐτῶν ἐπίσκοποι Ιεθ καὶ 
                            Αβδιας οἱ Λευῖται ἐξ υἱῶν Μεραρι καὶ Ζαχαριας καὶ Μοσολλαμ ἐκ 
                            τῶν υἱῶν Κααθ ἐπισκοπεῖν καὶ πᾶς Λευίτης πᾶς συνίων ἐν ὀργάνοις
                             ᾠδῶν
                        </p>
                    </div>
                    <div type="textpart" subtype="section" n="13">
                        <p>καὶ ἐπὶ τῶν νωτοφόρων καὶ ἐπὶ πάντων τῶν ποιούντων
                             τὰ ἔργα ἐργασίᾳ καὶ ἐργασίᾳ, καὶ ἀπὸ τῶν Λευιτῶν γραμματεῖς
                             καὶ κριταὶ καὶ πυλωροί.
                        </p>
                    </div>
                    <div type="textpart" subtype="section" n="14">
                        <p>καὶ ἐν τῷ ἐκφέρειν αὐτοὺς τὸ 
                            ἀργύριον τὸ εἰσοδιασθὲν εἰς οἶκον κυρίου εὗρεν Χελκιας ὁ ἱερεὺς 
                            βιβλίον νόμου κυρίου διὰ χειρὸς Μωυσῆ.
                        </p>
                    </div>
                    <div type="textpart" subtype="section" n="15">
                        <p>καὶ ἀπεκρίθη Χελκιας 
                            καὶ εἶπεν πρὸς Σαφαν τὸν γραμματέα Βιβλίον νόμου εὗρον ἐν οἴκῳ
                             κυρίου· καὶ ἔδωκεν Χελκιας τὸ βιβλίον τῷ Σαφαν.
                        </p>
                    </div>
                    <div type="textpart" subtype="section" n="16">
                        <p>καὶ εἰσήνεγκεν
                             Σαφαν τὸ βιβλίον πρὸς τὸν βασιλέα καὶ ἀπέδωκεν ἔτι τῷ 
                            βασιλεῖ λόγον Πᾶν τὸ δοθὲν ἀργύριον ἐν χειρὶ τῶν παίδων σου 
                            τῶν ποιούντων τὸ ἔργον,
                        </p>
                    </div>
                    <div type="textpart" subtype="section" n="17">
                        <p>καὶ ἐχώνευσαν τὸ ἀργύριον τὸ εὑρεθὲν
                             ἐν οἴκῳ κυρίου καὶ ἔδωκαν ἐπὶ χεῖρα τῶν ἐπισκόπων καὶ ἐπὶ 
                            χεῖρα τῶν ποιούντων ἐργασίαν.
                        </p>
                    </div>
                    <div type="textpart" subtype="section" n="18">
                        <p>καὶ ἀπήγγειλεν Σαφαν ὁ γραμματεὺς
                            τῷ βασιλεῖ λέγων Βιβλίον ἔδωκέν μοι Χελκιας ὁ ἱερεύς· 
                            καὶ ἀνέγνω αὐτὸ Σαφαν ἐναντίον τοῦ βασιλέως.
                        </p>
                    </div>
                    <div type="textpart" subtype="section" n="19">
                        <p>καὶ ἐγένετο ὡς 
                            ἤκουσεν ὁ βασιλεὺς τοὺς λόγους τοῦ νόμου, καὶ διέρρηξεν τὰ ἱμάτια
                             αὐτοῦ.
                        </p>
                    </div>
                    <div type="textpart" subtype="section" n="20">
                        <p>καὶ ἐνετείλατο ὁ βασιλεὺς τῷ Χελκια καὶ τῷ Αχικαμ 
                            υἱῷ Σαφαν καὶ τῷ Αβδων υἱῷ Μιχαια καὶ τῷ Σαφαν τῷ γραμματεῖ
                             καὶ τῷ Ασαια παιδὶ τοῦ βασιλέως λέγων
                        </p>
                    </div>
                    <div type="textpart" subtype="section" n="21">
                        <p>Πορεύθητε ζητήσατε 
                            τὸν κύριον περὶ ἐμοῦ καὶ περὶ παντὸς τοῦ καταλειφθέντος ἐν Ισραηλ
                             καὶ Ιουδα περὶ τῶν λόγων τοῦ βιβλίου τοῦ εὑρεθέντος· ὅτι 
                            μέγας ὁ θυμὸς κυρίου ἐκκέκαυται ἐν ἡμῖν, διότι οὐκ εἰσήκουσαν 
                            οἱ πατέρες ἡμῶν τῶν λόγων κυρίου τοῦ ποιῆσαι κατὰ πάντα τὰ 
                            γεγραμμένα ἐν τῷ βιβλίῳ τούτῳ.
                        </p>
                    </div>
                    <div type="textpart" subtype="section" n="22">
                        <p>καὶ ἐπορεύθη Χελκιας καὶ οἷς 
                            εἶπεν ὁ βασιλεὺς πρὸς Ολδαν τὴν προφῆτιν γυναῖκα Σελλημ υἱοῦ 
                            Θακουαθ υἱοῦ Χελλης φυλάσσουσαν τὰς στολάς—καὶ αὕτη κατῴκει
                             ἐν Ιερουσαλημ ἐν μασανα—καὶ ἐλάλησαν αὐτῇ κατὰ ταῦτα.
                        </p>
                    </div>
                    <div type="textpart" subtype="section" n="23">
                        <p>καὶ εἶπεν αὐτοῖς Οὕτως εἶπεν κύριος ὁ θεὸς Ισραηλ Εἴπατε τῷ 
                            ἀνδρὶ τῷ ἀποστείλαντι ὑμᾶς πρός με
                        </p>
                    </div>
                    <div type="textpart" subtype="section" n="24">
                        <p>Οὕτως λέγει κύριος Ἰδοὺ 
                            ἐγὼ ἐπάγω κακὰ ἐπὶ τὸν τόπον τοῦτον, τοὺς πάντας λόγους τοὺς 
                            γεγραμμένους ἐν τῷ βιβλίῳ τῷ ἀνεγνωσμένῳ ἐναντίον τοῦ βασιλέως
                             Ιουδα,
                        </p>
                    </div>
                    <div type="textpart" subtype="section" n="25">
                        <p>ἀνθ’ ὧν ἐγκατέλιπόν με καὶ ἐθυμίασαν θεοῖς ἀλλοτρίοις,
                             ἵνα παροργίσωσίν με ἐν πᾶσιν τοῖς ἔργοις τῶν χειρῶν αὐτῶν·
                             καὶ ἐξεκαύθη ὁ θυμός μου ἐν τῷ τόπῳ τούτῳ καὶ οὐ σβεσθήσεται.
                        </p>
                    </div>
                    <div type="textpart" subtype="section" n="26">
                        <p>καὶ ἐπὶ βασιλέα Ιουδα τὸν ἀποστείλαντα ὑμᾶς τοῦ 
                            ζητῆσαι τὸν κύριον, οὕτως ἐρεῖτε αὐτῷ Οὕτως λέγει κύριος ὁ θεὸς 
                            Ισραηλ Τοὺς λόγους, οὓς ἤκουσας
                        </p>
                    </div>
                    <div type="textpart" subtype="section" n="27">
                        <p>καὶ ἐνετράπη ἡ καρδία σου 
                            καὶ ἐταπεινώθης ἀπὸ προσώπου μου ἐν τῷ ἀκοῦσαί σε τοὺς λόγους
                             μου ἐπὶ τὸν τόπον τοῦτον καὶ ἐπὶ τοὺς κατοικοῦντας αὐτὸν 
                            καὶ ἐταπεινώθης ἐναντίον μου καὶ διέρρηξας τὰ ἱμάτιά σου καὶ 
                            ἔκλαυσας κατεναντίον μου, καὶ ἐγὼ ἤκουσά φησιν κύριος·
                        </p>
                    </div>
                    <div type="textpart" subtype="section" n="28">
                        <p>ἰδοὺ 
                            προστίθημί σε πρὸς τοὺς πατέρας σου, καὶ προστεθήσῃ πρὸς τὰ 
                            μνήματά σου ἐν εἰρήνῃ, καὶ οὐκ ὄψονται οἱ ὀφθαλμοί σου ἐν πᾶσιν
                             τοῖς κακοῖς, οἷς ἐγὼ ἐπάγω ἐπὶ τὸν τόπον τοῦτον καὶ ἐπὶ τοὺς 
                            κατοικοῦντας αὐτόν. καὶ ἀπέδωκαν τῷ βασιλεῖ λόγον. —
                        </p>
                    </div>
                    <div type="textpart" subtype="section" n="29">
                        <p>καὶ ἀπέστειλεν
                             ὁ βασιλεὺς καὶ συνήγαγεν τοὺς πρεσβυτέρους Ιουδα καὶ 
                            Ιερουσαλημ.
                        </p>
                    </div>
                    <div type="textpart" subtype="section" n="30">
                        <p>καὶ ἀνέβη ὁ βασιλεὺς εἰς οἶκον κυρίου καὶ πᾶς Ιουδα 
                            καὶ οἱ κατοικοῦντες Ιερουσαλημ καὶ οἱ ἱερεῖς καὶ οἱ Λευῖται καὶ 
                            πᾶς ὁ λαὸς ἀπὸ μεγάλου ἕως μικροῦ· καὶ ἀνέγνω ἐν ὠσὶν αὐτῶν
                            τοὺς πάντας λόγους βιβλίου τῆς διαθήκης τοῦ εὑρεθέντος ἐν οἴκῳ 
                            κυρίου.
                        </p>
                    </div>
                    <div type="textpart" subtype="section" n="31">
                        <p>καὶ ἔστη ὁ βασιλεὺς ἐπὶ τὸν στῦλον καὶ διέθετο διαθήκην 
                            ἐναντίον κυρίου τοῦ πορευθῆναι ἐνώπιον κυρίου τοῦ φυλάσσειν 
                            τὰς ἐντολὰς αὐτοῦ καὶ μαρτύρια αὐτοῦ καὶ προστάγματα αὐτοῦ 
                            ἐν ὅλῃ καρδίᾳ καὶ ἐν ὅλῃ ψυχῇ, τοὺς λόγους τῆς διαθήκης τοὺς 
                            γεγραμμένους ἐπὶ τῷ βιβλίῳ τούτῳ.
                        </p>
                    </div>
                    <div type="textpart" subtype="section" n="32">
                        <p>καὶ ἔστησεν πάντας τοὺς 
                            εὑρεθέντας ἐν Ιερουσαλημ καὶ Βενιαμιν, καὶ ἐποίησαν οἱ κατοικοῦντες
                             Ιερουσαλημ διαθήκην ἐν οἴκῳ κυρίου θεοῦ πατέρων αὐτῶν.
                        </p>
                    </div>
                    <div type="textpart" subtype="section" n="33">
                        <p>καὶ περιεῖλεν Ιωσιας τὰ πάντα βδελύγματα ἐκ πάσης τῆς γῆς, ἣ 
                            ἦν υἱῶν Ισραηλ, καὶ ἐποίησεν πάντας τοὺς εὑρεθέντας ἐν Ιερουσαλημ
                             καὶ ἐν Ισραηλ τοῦ δουλεύειν κυρίῳ θεῷ αὐτῶν πάσας τὰς 
                            ἡμέρας αὐτοῦ· οὐκ ἐξέκλινεν ἀπὸ ὄπισθεν κυρίου θεοῦ πατέρων 
                            αὐτοῦ.
                        </p>
                    </div>
                </div>
                <div type="textpart" subtype="chapter" n="35">
                    <div type="textpart" subtype="section" n="1">
                        <p>Καὶ ἐποίησεν Ιωσιας τὸ φασεχ τῷ κυρίῳ θεῷ αὐτοῦ, καὶ ἔθυσαν
                             τὸ φασεχ τῇ τεσσαρεσκαιδεκάτῃ τοῦ μηνὸς τοῦ πρώτου.
                        </p>
                    </div>
                    <div type="textpart" subtype="section" n="2">
                        <p>καὶ 
                            ἔστησεν τοὺς ἱερεῖς ἐπὶ τὰς φυλακὰς αὐτῶν καὶ κατίσχυσεν αὐτοὺς
                             εἰς τὰ ἔργα οἴκου κυρίου.
                        </p>
                    </div>
                    <div type="textpart" subtype="section" n="3">
                        <p>καὶ εἶπεν τοῖς Λευίταις τοῖς δυνατοῖς
                             ἐν παντὶ Ισραηλ τοῦ ἁγιασθῆναι αὐτοὺς τῷ κυρίῳ, καὶ ἔθηκαν
                             τὴν κιβωτὸν τὴν ἁγίαν εἰς τὸν οἶκον, ὃν ᾠκοδόμησεν Σαλωμων
                             υἱὸς Δαυιδ τοῦ βασιλέως Ισραηλ. καὶ εἶπεν ὁ βασιλεύς Οὐκ 
                            ἔστιν ὑμῖν ἆραι ἐπ’ ὤμων οὐθέν· νῦν οὖν λειτουργήσατε τῷ κυρίῳ
                             θεῷ ὑμῶν καὶ τῷ λαῷ αὐτοῦ Ισραηλ
                        </p>
                    </div>
                    <div type="textpart" subtype="section" n="4">
                        <p>καὶ ἑτοιμάσθητε κατ’ 
                            οἴκους πατριῶν ὑμῶν καὶ κατὰ τὰς ἐφημερίας ὑμῶν κατὰ τὴν 
                            γραφὴν Δαυιδ βασιλέως Ισραηλ καὶ διὰ χειρὸς Σαλωμων υἱοῦ 
                            αὐτοῦ
                        </p>
                    </div>
                    <div type="textpart" subtype="section" n="5">
                        <p>καὶ στῆτε ἐν τῷ οἴκῳ κατὰ τὰς διαιρέσεις οἴκων πατριῶν 
                            ὑμῶν τοῖς ἀδελφοῖς ὑμῶν υἱοῖς τοῦ λαοῦ, καὶ μερὶς οἴκου πατριᾶς 
                            τοῖς Λευίταις,
                        </p>
                    </div>
                    <div type="textpart" subtype="section" n="6">
                        <p>καὶ θύσατε τὸ φασεχ καὶ τὰ ἅγια ἑτοιμάσατε τοῖς 
                            ἀδελφοῖς ὑμῶν τοῦ ποιῆσαι κατὰ τὸν λόγον κυρίου διὰ χειρὸς 
                            Μωυσῆ.
                        </p>
                    </div>
                    <div type="textpart" subtype="section" n="7">
                        <p>καὶ ἀπήρξατο Ιωσιας τοῖς υἱοῖς τοῦ λαοῦ πρόβατα καὶ 
                            ἀμνοὺς καὶ ἐρίφους ἀπὸ τῶν τέκνων τῶν αἰγῶν, πάντα εἰς τὸ φασεχ 
                            εἰς πάντας τοὺς εὑρεθέντας, εἰς ἀριθμὸν τριάκοντα χιλιάδας καὶ μόσχων
                             τρεῖς χιλιάδας· ταῦτα ἀπὸ τῆς ὑπάρξεως τοῦ βασιλέως.
                        </p>
                    </div>
                    <div type="textpart" subtype="section" n="8">
                        <p>καὶ 
                            οἱ ἄρχοντες αὐτοῦ ἀπήρξαντο τῷ λαῷ καὶ τοῖς ἱερεῦσιν καὶ Λευίταις· 
                            ἔδωκεν Χελκιας καὶ Ζαχαριας καὶ Ιιηλ οἱ ἄρχοντες οἴκου τοῦ θεοῦ τοῖς 
                            ἱερεῦσιν καὶ ἔδωκαν εἰς τὸ φασεχ πρόβατα καὶ ἀμνοὺς καὶ ἐρίφους
                            δισχίλια ἑξακόσια καὶ μόσχους τριακοσίους.
                        </p>
                    </div>
                    <div type="textpart" subtype="section" n="9">
                        <p>καὶ Χωνενιας καὶ Βαναιας
                             καὶ Σαμαιας καὶ Ναθαναηλ ἀδελφὸς αὐτοῦ καὶ Ασαβια καὶ 
                            Ιιηλ καὶ Ιωζαβαδ ἄρχοντες τῶν Λευιτῶν ἀπήρξαντο τοῖς Λευίταις 
                            εἰς τὸ φασεχ πρόβατα πεντακισχίλια καὶ μόσχους πεντακοσίους.
                        </p>
                    </div>
                    <div type="textpart" subtype="section" n="10">
                        <p>καὶ κατωρθώθη ἡ λειτουργία, καὶ ἔστησαν οἱ ἱερεῖς ἐπὶ τὴν στάσιν
                             αὐτῶν καὶ οἱ Λευῖται ἐπὶ τὰς διαιρέσεις αὐτῶν κατὰ τὴν ἐντολὴν
                             τοῦ βασιλέως.
                        </p>
                    </div>
                    <div type="textpart" subtype="section" n="11">
                        <p>καὶ ἔθυσαν τὸ φασεχ, καὶ προσέχεαν οἱ 
                            ἱερεῖς τὸ αἷμα ἐκ χειρὸς αὐτῶν, καὶ οἱ Λευῖται ἐξέδειραν.
                        </p>
                    </div>
                    <div type="textpart" subtype="section" n="12">
                        <p>καὶ 
                            ἡτοίμασαν τὴν ὁλοκαύτωσιν παραδοῦναι αὐτοῖς κατὰ τὴν διαίρεσιν 
                            κατ’ οἴκους πατριῶν τοῖς υἱοῖς τοῦ λαοῦ τοῦ προσάγειν τῷ κυρίῳ, 
                            ὡς γέγραπται ἐν βιβλίῳ Μωυσῆ, καὶ οὕτως εἰς τὸ πρωί.
                        </p>
                    </div>
                    <div type="textpart" subtype="section" n="13">
                        <p>καὶ 
                            ὤπτησαν τὸ φασεχ ἐν πυρὶ κατὰ τὴν κρίσιν καὶ τὰ ἅγια ἥψησαν 
                            ἐν τοῖς χαλκείοις καὶ ἐν τοῖς λέβησιν· καὶ εὐοδώθη, καὶ ἔδραμον 
                            πρὸς πάντας τοὺς υἱοὺς τοῦ λαοῦ.
                        </p>
                    </div>
                    <div type="textpart" subtype="section" n="14">
                        <p>καὶ μετὰ τὸ ἑτοιμάσαι αὐτοῖς 
                            καὶ τοῖς ἱερεῦσιν, ὅτι οἱ ἱερεῖς ἐν τῷ ἀναφέρειν τὰ στέατα καὶ 
                            τὰ ὁλοκαυτώματα ἕως νυκτός, καὶ οἱ Λευῖται ἡτοίμασαν αὑτοῖς 
                            καὶ τοῖς ἀδελφοῖς αὐτῶν υἱοῖς Ααρων.
                        </p>
                    </div>
                    <div type="textpart" subtype="section" n="15">
                        <p>καὶ οἱ ψαλτῳδοὶ υἱοὶ Ασαφ 
                            ἐπὶ τῆς στάσεως αὐτῶν κατὰ τὰς ἐντολὰς Δαυιδ καὶ Ασαφ καὶ 
                            Αιμαν καὶ Ιδιθων οἱ προφῆται τοῦ βασιλέως καὶ οἱ ἄρχοντες καὶ 
                            οἱ πυλωροὶ πύλης καὶ πύλης, οὐκ ἦν αὐτοῖς κινεῖσθαι ἀπὸ τῆς 
                            λειτουργίας ἁγίων, ὅτι οἱ ἀδελφοὶ αὐτῶν οἱ Λευῖται ἡτοίμασαν 
                            αὐτοῖς.
                        </p>
                    </div>
                    <div type="textpart" subtype="section" n="16">
                        <p>καὶ κατωρθώθη καὶ ἡτοιμάσθη πᾶσα ἡ λειτουργία κυρίου 
                            ἐν τῇ ἡμέρᾳ ἐκείνῃ τοῦ ποιῆσαι τὸ φασεχ καὶ ἐνεγκεῖν τὰ ὁλοκαυτώματα
                             ἐπὶ τὸ θυσιαστήριον κυρίου κατὰ τὴν ἐντολὴν τοῦ βασιλέως
                             Ιωσια.
                        </p>
                    </div>
                    <div type="textpart" subtype="section" n="17">
                        <p>καὶ ἐποίησαν οἱ υἱοὶ Ισραηλ οἱ εὑρεθέντες τὸ φασεχ 
                            ἐν τῷ καιρῷ ἐκείνῳ καὶ τὴν ἑορτὴν τῶν ἀζύμων ἑπτὰ ἡμέρας.
                        </p>
                    </div>
                    <div type="textpart" subtype="section" n="18">
                        <p>καὶ οὐκ ἐγένετο φασεχ ὅμοιον αὐτῷ ἐν Ισραηλ ἀπὸ ἡμερῶν Σαμουηλ
                             τοῦ προφήτου, καὶ πάντες βασιλεῖς Ισραηλ οὐκ ἐποίησαν 
                            ὡς τὸ φασεχ, ὃ ἐποίησεν Ιωσιας καὶ οἱ ἱερεῖς καὶ οἱ Λευῖται καὶ 
                            πᾶς Ιουδα καὶ Ισραηλ ὁ εὑρεθεὶς καὶ οἱ κατοικοῦντες ἐν Ιερουσαλημ
                             τῷ κυρίῳ 
                            τῷ ὀκτωκαιδεκάτῳ ἔτει τῆς βασιλείας Ιωσια.
                        </p>
                    </div>
                    <div type="textpart" subtype="section" n="19">
                        <p/>
                    </div>
                    <div type="textpart" subtype="section" n="19a">
                        <p>καὶ τοὺς ἐγγαστριμύθους καὶ τοὺς γνώστας καὶ τὰ θαραφιν 
                            καὶ τὰ εἴδωλα καὶ τὰ καρασιμ, ἃ ἦν ἐν γῇ Ιουδα καὶ ἐν Ιερουσαλημ,
                             ἐνεπύρισεν ὁ βασιλεὺς Ιωσιας, ἵνα στήσῃ τοὺς λόγους 
                            τοῦ νόμου τοὺς γεγραμμένους ἐπὶ τοῦ βιβλίου, οὗ εὗρεν Χελκιας 
                            ὁ ἱερεὺς ἐν τῷ οἴκῳ κυρίου.
                        </p>
                    </div>
                    <div type="textpart" subtype="section" n="19b">
                        <p>ὅμοιος αὐτῷ οὐκ ἐγενήθη ἔμπροσθεν
                            αὐτοῦ, ὃς ἐπέστρεψεν πρὸς κύριον ἐν ὅλῃ καρδίᾳ αὐτοῦ 
                            καὶ ἐν ὅλῃ ψυχῇ αὐτοῦ καὶ ἐν ὅλῃ ἰσχύι αὐτοῦ κατὰ πάντα τὸν 
                            νόμον Μωυσῆ, καὶ μετ’ αὐτὸν οὐκ ἀνέστη ὅμοιος αὐτῷ·
                        </p>
                    </div>
                    <div type="textpart" subtype="section" n="19c">
                        <p>πλὴν 
                            οὐκ ἀπεστράφη κύριος ἀπὸ ὀργῆς θυμοῦ αὐτοῦ τοῦ μεγάλου, οὗ 
                            ὠργίσθη θυμῷ κύριος ἐν τῷ Ιουδα ἐπὶ πάντα τὰ παροργίσματα, 
                            ἃ παρώργισεν Μανασσης.
                        </p>
                    </div>
                    <div type="textpart" subtype="section" n="19d">
                        <p>καὶ εἶπεν κύριος Καί γε τὸν Ιουδαν 
                            ἀποστήσω ἀπὸ προσώπου μου, καθὼς ἀπέστησα τὸν Ισραηλ, καὶ 
                            ἀπωσάμην τὴν πόλιν, ἣν ἐξελεξάμην, τὴν Ιερουσαλημ, καὶ τὸν 
                            οἶκον, ὃν εἶπα Ἔσται τὸ ὄνομά μου ἐκεῖ.
                        </p>
                    </div>
                    <div type="textpart" subtype="section" n="20">
                        <p>Καὶ ἀνέβη Φαραω Νεχαω βασιλεὺς Αἰγύπτου ἐπὶ τὸν βασιλέα 
                            Ἀσσυρίων ἐπὶ τὸν ποταμὸν Εὐφράτην, καὶ ἐπορεύθη ὁ βασιλεὺς 
                            Ιωσιας εἰς συνάντησιν αὐτῷ.
                        </p>
                    </div>
                    <div type="textpart" subtype="section" n="21">
                        <p>καὶ ἀπέστειλεν πρὸς αὐτὸν ἀγγέλους
                             λέγων Τί ἐμοὶ καὶ σοί, βασιλεῦ Ιουδα; οὐκ ἐπὶ σὲ ἥκω σήμερον
                             πόλεμον ποιῆσαι, καὶ ὁ θεὸς εἶπεν κατασπεῦσαί με· πρόσεχε
                             ἀπὸ τοῦ θεοῦ τοῦ μετ’ ἐμοῦ, μὴ καταφθείρῃ σε.
                        </p>
                    </div>
                    <div type="textpart" subtype="section" n="22">
                        <p>καὶ οὐκ 
                            ἀπέστρεψεν Ιωσιας τὸ πρόσωπον αὐτοῦ ἀπ’ αὐτοῦ, ἀλλ’ ἢ πολεμεῖν
                             αὐτὸν ἐκραταιώθη καὶ οὐκ ἤκουσεν τῶν λόγων Νεχαω διὰ 
                            στόματος θεοῦ καὶ ἦλθεν τοῦ πολεμῆσαι ἐν τῷ πεδίῳ Μαγεδων.
                        </p>
                    </div>
                    <div type="textpart" subtype="section" n="23">
                        <p>καὶ ἐτόξευσαν οἱ τοξόται ἐπὶ βασιλέα Ιωσιαν· καὶ εἶπεν ὁ βασιλεὺς
                             τοῖς παισὶν αὐτοῦ Ἐξαγάγετέ με, ὅτι ἐπόνεσα σφόδρα.
                        </p>
                    </div>
                    <div type="textpart" subtype="section" n="24">
                        <p>καὶ 
                            ἐξήγαγον αὐτὸν οἱ παῖδες αὐτοῦ ἀπὸ τοῦ ἅρματος καὶ ἀνεβίβασαν 
                            αὐτὸν ἐπὶ τὸ ἅρμα τὸ δευτερεῦον, ὃ ἦν αὐτῷ, καὶ ἤγαγον αὐτὸν 
                            εἰς Ιερουσαλημ· καὶ ἀπέθανεν καὶ ἐτάφη μετὰ τῶν πατέρων αὐτοῦ.
                             καὶ πᾶς Ιουδα καὶ Ιερουσαλημ ἐπένθησαν ἐπὶ Ιωσιαν,
                        </p>
                    </div>
                    <div type="textpart" subtype="section" n="25">
                        <p>καὶ 
                            ἐθρήνησεν Ιερεμιας ἐπὶ Ιωσιαν, καὶ εἶπαν πάντες οἱ ἄρχοντες καὶ 
                            αἱ ἄρχουσαι θρῆνον ἐπὶ Ιωσιαν ἕως τῆς σήμερον· καὶ ἔδωκαν 
                            αὐτὸν εἰς πρόσταγμα ἐπὶ Ισραηλ, καὶ ἰδοὺ γέγραπται ἐπὶ τῶν 
                            θρήνων.
                        </p>
                    </div>
                    <div type="textpart" subtype="section" n="26">
                        <p>καὶ ἦσαν οἱ λόγοι Ιωσια καὶ ἡ ἐλπὶς αὐτοῦ γεγραμμένα 
                            ἐν νόμῳ κυρίου·
                        </p>
                    </div>
                    <div type="textpart" subtype="section" n="27">
                        <p>καὶ οἱ λόγοι αὐτοῦ οἱ πρῶτοι καὶ οἱ ἔσχατοι 
                            ἰδοὺ γεγραμμένοι ἐπὶ βιβλίῳ βασιλέων Ισραηλ καὶ Ιουδα.
                        </p>
                    </div>
                </div>
                <div type="textpart" subtype="chapter" n="36">
                    <div type="textpart" subtype="section" n="1">
                        <p>Καὶ ἔλαβεν ὁ λαὸς τῆς γῆς τὸν Ιωαχαζ υἱὸν Ιωσιου καὶ ἔχρισαν
                             αὐτὸν καὶ κατέστησαν αὐτὸν εἰς βασιλέα ἀντὶ τοῦ πατρὸς 
                            αὐτοῦ ἐν Ιερουσαλημ.
                        </p>
                    </div>
                    <div type="textpart" subtype="section" n="2">
                        <p>υἱὸς εἴκοσι καὶ τριῶν ἐτῶν Ιωαχαζ ἐν τῷ 
                            βασιλεύειν αὐτὸν καὶ τρίμηνον ἐβασίλευσεν ἐν Ιερουσαλημ,
                        </p>
                    </div>
                    <div type="textpart" subtype="section" n="2a">
                        <p>καὶ 
                            ὄνομα τῆς μητρὸς αὐτοῦ Αμιταλ θυγάτηρ Ιερεμιου ἐκ Λοβενα.
                        </p>
                    </div>
                    <div type="textpart" subtype="section" n="2b">
                        <p>καὶ ἐποίησεν τὸ πονηρὸν ἐνώπιον κυρίου κατὰ πάντα, ἃ ἐποίησαν
                            οἱ πατέρες αὐτοῦ.
                        </p>
                    </div>
                    <div type="textpart" subtype="section" n="2c">
                        <p>καὶ ἔδησεν αὐτὸν Φαραω Νεχαω ἐν 
                            Δεβλαθα ἐν γῇ Εμαθ τοῦ μὴ βασιλεύειν αὐτὸν ἐν Ιερουσαλημ,
                        </p>
                    </div>
                    <div type="textpart" subtype="section" n="3">
                        <p>καὶ μετήγαγεν αὐτὸν ὁ βασιλεὺς εἰς Αἴγυπτον, καὶ ἐπέβαλεν φόρον 
                            ἐπὶ τὴν γῆν ἑκατὸν τάλαντα ἀργυρίου καὶ τάλαντον χρυσίου.
                        </p>
                    </div>
                    <div type="textpart" subtype="section" n="4">
                        <p>καὶ 
                            κατέστησεν Φαραω Νεχαω τὸν Ελιακιμ υἱὸν Ιωσιου βασιλέα Ιουδα 
                            ἀντὶ Ιωσιου τοῦ πατρὸς αὐτοῦ καὶ μετέστρεψεν τὸ ὄνομα αὐτοῦ 
                            Ιωακιμ· καὶ τὸν Ιωαχαζ ἀδελφὸν αὐτοῦ ἔλαβεν Φαραω Νεχαω καὶ 
                            εἰσήγαγεν αὐτὸν εἰς Αἴγυπτον, καὶ ἀπέθανεν ἐκεῖ.
                        </p>
                    </div>
                    <div type="textpart" subtype="section" n="4a">
                        <p>καὶ τὸ ἀργύριον
                             καὶ τὸ χρυσίον ἔδωκαν τῷ Φαραω· τότε ἤρξατο ἡ γῆ φορολογεῖσθαι
                             τοῦ δοῦναι τὸ ἀργύριον ἐπὶ στόμα Φαραω, καὶ ἕκαστος 
                            κατὰ δύναμιν ἀπῄτει τὸ ἀργύριον καὶ τὸ χρυσίον παρὰ τοῦ λαοῦ 
                            τῆς γῆς δοῦναι τῷ Φαραω Νεχαω.
                        </p>
                    </div>
                    <div type="textpart" subtype="section" n="5">
                        <p>Ὢν εἴκοσι καὶ πέντε ἐτῶν Ιωακιμ ἐν τῷ βασιλεύειν αὐτὸν 
                            καὶ ἕνδεκα ἔτη ἐβασίλευσεν ἐν Ιερουσαλημ, καὶ ὄνομα τῆς μητρὸς 
                            αὐτοῦ Ζεχωρα θυγάτηρ Νηριου ἐκ Ραμα. καὶ ἐποίησεν τὸ πονηρὸν
                             ἐναντίον κυρίου κατὰ πάντα, ὅσα ἐποίησαν οἱ πατέρες αὐτοῦ.
                        </p>
                    </div>
                    <div type="textpart" subtype="section" n="5a">
                        <p>ἐν ταῖς ἡμέραις αὐτοῦ ἦλθεν Ναβουχοδονοσορ βασιλεὺς Βαβυλῶνος
                             εἰς τὴν γῆν, καὶ ἦν αὐτῷ δουλεύων τρία ἔτη καὶ ἀπέστη 
                            ἀπ’ αὐτοῦ.
                        </p>
                    </div>
                    <div type="textpart" subtype="section" n="5b">
                        <p>καὶ ἀπέστειλεν κύριος ἐπ’ αὐτοὺς τοὺς Χαλδαίους 
                            καὶ λῃστήρια Σύρων καὶ λῃστήρια Μωαβιτῶν καὶ υἱῶν Αμμων 
                            καὶ τῆς Σαμαρείας, καὶ ἀπέστησαν μετὰ τὸν λόγον τοῦτον κατὰ 
                            τὸν λόγον κυρίου ἐν χειρὶ τῶν παίδων αὐτοῦ τῶν προφητῶν.
                        </p>
                    </div>
                    <div type="textpart" subtype="section" n="5c">
                        <p>πλὴν θυμὸς κυρίου ἦν ἐπὶ Ιουδαν τοῦ ἀποστῆσαι αὐτὸν ἀπὸ 
                            προσώπου αὐτοῦ διὰ τὰς ἁμαρτίας Μανασση ἐν πᾶσιν, οἷς ἐποίησεν,
                        </p>
                    </div>
                    <div type="textpart" subtype="section" n="5d">
                        <p>καὶ ἐν αἵματι ἀθῴῳ, ᾧ ἐξέχεεν Ιωακιμ καὶ ἔπλησεν τὴν 
                            Ιερουσαλημ αἵματος ἀθῴου, καὶ οὐκ ἠθέλησεν κύριος ἐξολεθρεῦσαι 
                            αὐτούς.
                        </p>
                    </div>
                    <div type="textpart" subtype="section" n="6">
                        <p>καὶ ἀνέβη ἐπ’ αὐτὸν Ναβουχοδονοσορ βασιλεὺς Βαβυλῶνος
                             καὶ ἔδησεν αὐτὸν ἐν χαλκαῖς πέδαις καὶ ἀπήγαγεν αὐτὸν εἰς 
                            Βαβυλῶνα.
                        </p>
                    </div>
                    <div type="textpart" subtype="section" n="7">
                        <p>καὶ μέρος τῶν σκευῶν οἴκου κυρίου ἀπήνεγκεν εἰς 
                            Βαβυλῶνα καὶ ἔθηκεν αὐτὰ ἐν τῷ ναῷ αὐτοῦ ἐν Βαβυλῶνι.
                        </p>
                    </div>
                    <div type="textpart" subtype="section" n="8">
                        <p>καὶ 
                            τὰ λοιπὰ τῶν λόγων Ιωακιμ καὶ πάντα, ἃ ἐποίησεν, οὐκ ἰδοὺ ταῦτα 
                            γεγραμμένα ἐπὶ βιβλίῳ λόγων τῶν ἡμερῶν τοῖς βασιλεῦσιν Ιουδα; 
                            καὶ ἐκοιμήθη Ιωακιμ μετὰ τῶν πατέρων αὐτοῦ καὶ ἐτάφη ἐν Γανοζα
                             μετὰ τῶν πατέρων αὐτοῦ, καὶ ἐβασίλευσεν Ιεχονιας υἱὸς αὐτοῦ
                             ἀντ’ αὐτοῦ.
                        </p>
                    </div>
                    <div type="textpart" subtype="section" n="9">
                        <p>Υἱὸς ὀκτωκαίδεκα ἐτῶν Ιεχονιας ἐν τῷ βασιλεύειν αὐτὸν καὶ
                            τρίμηνον καὶ δέκα ἡμέρας ἐβασίλευσεν ἐν Ιερουσαλημ. καὶ ἐποίησεν
                             τὸ πονηρὸν ἐνώπιον κυρίου.
                        </p>
                    </div>
                    <div type="textpart" subtype="section" n="10">
                        <p>καὶ ἐπιστρέφοντος τοῦ ἐνιαυτοῦ
                             ἀπέστειλεν ὁ βασιλεὺς Ναβουχοδονοσορ καὶ εἰσήνεγκεν αὐτὸν
                             εἰς Βαβυλῶνα μετὰ τῶν σκευῶν τῶν ἐπιθυμητῶν οἴκου κυρίου 
                            καὶ ἐβασίλευσεν Σεδεκιαν ἀδελφὸν τοῦ πατρὸς αὐτοῦ ἐπὶ Ιουδαν 
                            καὶ Ιερουσαλημ.
                        </p>
                    </div>
                    <div type="textpart" subtype="section" n="11">
                        <p>Ἐτῶν εἴκοσι ἑνὸς Σεδεκιας ἐν τῷ βασιλεύειν αὐτὸν καὶ ἕνδεκα
                             ἔτη ἐβασίλευσεν ἐν Ιερουσαλημ.
                        </p>
                    </div>
                    <div type="textpart" subtype="section" n="12">
                        <p>καὶ ἐποίησεν τὸ πονηρὸν 
                            ἐνώπιον κυρίου θεοῦ αὐτοῦ, οὐκ ἐνετράπη ἀπὸ προσώπου Ιερεμιου 
                            τοῦ προφήτου καὶ ἐκ στόματος κυρίου
                        </p>
                    </div>
                    <div type="textpart" subtype="section" n="13">
                        <p>ἐν τῷ τὰ πρὸς τὸν βασιλέα
                             Ναβουχοδονοσορ ἀθετῆσαι ἃ ὥρκισεν αὐτὸν κατὰ τοῦ θεοῦ 
                            καὶ ἐσκλήρυνεν τὸν τράχηλον αὐτοῦ καὶ τὴν καρδίαν αὐτοῦ κατίσχυσεν
                             τοῦ μὴ ἐπιστρέψαι πρὸς κύριον θεὸν Ισραηλ.
                        </p>
                    </div>
                    <div type="textpart" subtype="section" n="14">
                        <p>καὶ πάντες
                             οἱ ἔνδοξοι Ιουδα καὶ οἱ ἱερεῖς καὶ ὁ λαὸς τῆς γῆς ἐπλήθυναν 
                            τοῦ ἀθετῆσαι ἀθετήματα βδελυγμάτων ἐθνῶν καὶ ἐμίαναν τὸν οἶκον
                             κυρίου τὸν ἐν Ιερουσαλημ.
                        </p>
                    </div>
                    <div type="textpart" subtype="section" n="15">
                        <p>καὶ ἐξαπέστειλεν κύριος ὁ θεὸς 
                            τῶν πατέρων αὐτῶν ἐν χειρὶ προφητῶν ὀρθρίζων καὶ ἀποστέλλων 
                            τοὺς ἀγγέλους αὐτοῦ, ὅτι ἦν φειδόμενος τοῦ λαοῦ αὐτοῦ καὶ τοῦ 
                            ἁγιάσματος αὐτοῦ·
                        </p>
                    </div>
                    <div type="textpart" subtype="section" n="16">
                        <p>καὶ ἦσαν μυκτηρίζοντες τοὺς ἀγγέλους αὐτοῦ
                             καὶ ἐξουδενοῦντες τοὺς λόγους αὐτοῦ καὶ ἐμπαίζοντες ἐν τοῖς 
                            προφήταις αὐτοῦ, ἕως ἀνέβη ὁ θυμὸς κυρίου ἐν τῷ λαῷ αὐτοῦ, 
                            ἕως οὐκ ἦν ἴαμα.
                        </p>
                    </div>
                    <div type="textpart" subtype="section" n="17">
                        <p>καὶ ἤγαγεν ἐπ’ αὐτοὺς βασιλέα Χαλδαίων, καὶ 
                            ἀπέκτεινεν τοὺς νεανίσκους αὐτῶν ἐν ῥομφαίᾳ ἐν οἴκῳ ἁγιάσματος
                             αὐτοῦ καὶ οὐκ ἐφείσατο τοῦ Σεδεκιου καὶ τὰς παρθένους αὐτῶν
                             οὐκ ἠλέησαν καὶ τοὺς πρεσβυτέρους αὐτῶν ἀπήγαγον· τὰ 
                            πάντα παρέδωκεν ἐν χερσὶν αὐτῶν.
                        </p>
                    </div>
                    <div type="textpart" subtype="section" n="18">
                        <p>καὶ πάντα τὰ σκεύη οἴκου 
                            θεοῦ τὰ μεγάλα καὶ τὰ μικρὰ καὶ τοὺς θησαυροὺς καὶ πάντας τοὺς 
                            θησαυροὺς βασιλέως καὶ μεγιστάνων, πάντα εἰσήνεγκεν εἰς Βαβυλῶνα.
                        </p>
                    </div>
                    <div type="textpart" subtype="section" n="19">
                        <p>καὶ ἐνέπρησεν τὸν οἶκον κυρίου καὶ κατέσκαψεν τὸ τεῖχος 
                            Ιερουσαλημ καὶ τὰς βάρεις αὐτῆς ἐνέπρησεν ἐν πυρὶ καὶ πᾶν 
                            σκεῦος ὡραῖον εἰς ἀφανισμόν.
                        </p>
                    </div>
                    <div type="textpart" subtype="section" n="20">
                        <p>καὶ ἀπῴκισεν τοὺς καταλοίπους 
                            εἰς Βαβυλῶνα, καὶ ἦσαν αὐτῷ καὶ τοῖς υἱοῖς αὐτοῦ εἰς δούλους 
                            ἕως βασιλείας Μήδων
                        </p>
                    </div>
                    <div type="textpart" subtype="section" n="21">
                        <p>τοῦ πληρωθῆναι λόγον κυρίου διὰ στόματος
                             Ιερεμιου ἕως τοῦ προσδέξασθαι τὴν γῆν τὰ σάββατα αὐτῆς 
                            σαββατίσαι· πάσας τὰς ἡμέρας τῆς ἐρημώσεως αὐτῆς ἐσαββάτισεν 
                            εἰς συμπλήρωσιν ἐτῶν ἑβδομήκοντα.
                        </p>
                    </div>
                    <div type="textpart" subtype="section" n="22">
                        <p>Ἔτους πρώτου Κύρου βασιλέως Περσῶν μετὰ τὸ πληρωθῆναι 
                            ῥῆμα κυρίου διὰ στόματος Ιερεμιου ἐξήγειρεν κύριος τὸ πνεῦμα
                            Κύρου βασιλέως Περσῶν, καὶ παρήγγειλεν κηρύξαι ἐν πάσῃ τῇ 
                            βασιλείᾳ αὐτοῦ ἐν γραπτῷ λέγων
                        </p>
                    </div>
                    <div type="textpart" subtype="section" n="23">
                        <p>Τάδε λέγει Κῦρος βασιλεὺς 
                            Περσῶν Πάσας τὰς βασιλείας τῆς γῆς ἔδωκέν μοι κύριος ὁ θεὸς 
                            τοῦ οὐρανοῦ, καὶ αὐτὸς ἐνετείλατό μοι οἰκοδομῆσαι αὐτῷ οἶκον 
                            ἐν Ιερουσαλημ ἐν τῇ Ιουδαίᾳ. τίς ἐξ ὑμῶν ἐκ παντὸς τοῦ λαοῦ 
                            αὐτοῦ; ἔσται ὁ θεὸς αὐτοῦ μετ’ αὐτοῦ, καὶ ἀναβήτω.
                        </p>
                    </div>
                </div>
            </div>
        </body>
    </text>
</TEI>
