<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Psalms</title>
            <author>Peshitta (ETCBC)</author>
            <respStmt>
               <persName xml:id="AvS">Annette von Stockhausen</persName>
               <resp>Conversion to CTS-compliant PTA TEI</resp>
            </respStmt>
         </titleStmt>
         <publicationStmt>
            <authority>Eep Talstra for Bible and Computer (ETCBC)</authority>
            <distributor>Patristic Text Archive</distributor>
            <availability>
               <licence target="https://creativecommons.org/licenses/by-nc/4.0/">Available under a Creative Commons Attribution NonCommercial 4.0 International License</licence>
            </availability>
            <date>2018</date>
            <idno type="PTA">pta9999.pta031</idno>
            <idno type="TLG">tlg0527.tlg031</idno>
         </publicationStmt>
         <sourceDesc>
            <listBibl>
               <bibl type="data">
                  <editor>
                     <forename>Willem Th.</forename>
                     <surname>van Peursen</surname>
                  </editor>
                  <editor>
                     <forename>Geert Jan</forename>
                     <surname>Veldman</surname>
                  </editor>
                  <editor>
                     <forename>Constantijn</forename>
                     <surname>Sikkel</surname>
                  </editor>
                  <editor>
                     <forename>Hannes</forename>
                     <surname>Vlaardingerbroek</surname>
                  </editor>
                  <editor>
                     <forename>Dirk</forename>
                     <surname>Roorda</surname>
                  </editor>
                  <title>ETCBC/peshitta: (Version 0.5)</title>
                  <publisher ref="https://zenodo.org/records/4596838">Zenodo</publisher>
                  <date>2018</date>
               </bibl>
            </listBibl>
         </sourceDesc>
      </fileDesc>
      <encodingDesc>
         <refsDecl n="CTS">
            <cRefPattern n="verse"
                         matchPattern="(.+).(.+)"
                         replacementPattern="#xpath(/tei:TEI/tei:text/tei:body/tei:div[@type='edition']/tei:div[@n='$1']/tei:div[@n='$2'])"/>
            <cRefPattern n="chapter"
                         matchPattern="(.+)"
                         replacementPattern="#xpath(/tei:TEI/tei:text/tei:body/tei:div[@type='edition']/tei:div[@n='$1'])"/>
         </refsDecl>
         <refsDecl xml:id="biblical">
            <cRefPattern matchPattern="(.+):(.+):([0-9]+):([0-9]+)[\-\.]*[0-9]*"
                         replacementPattern="https://www.bibelwissenschaft.de/bibelstelle/$2$3,$4/$1">
               <p>For references to the Septuagint LXX is used as abbreviation, for references to the New Testament NA is used as abbreviation for the version, for references to the Vulgata Vg is used as abbrevation, for references to the Peshitta PES is used as abbrevation, for references to the Hexapla Hexapla is used as abbreviation.</p>
               <p>Noted are references to a biblical book, chapter, verse, sc. LXX:Gn:1:1; also possible: LXX:Gn:1:1-3 for a sequence of verses or LXX:Gn:1:1.3 for two verses not following each other.</p>
               <p>The following abbreviations are used: Gn, Ex, Lv, Num, Dt, Jos, Judg, Rt, 1Sa, 2Sa, 1Ko, 2Ko, 1Chr, 2Chr, 3Esr, Esr, Est, Jdt, Tob, 1Mak, 2Mak, 3Mak, 4Mak, Ps, Oden, Prov, Eccl, Song, Job, Wis, Sir, PsSal, Hos, Am, Mi, Joel, Ob, Jon, Nah, Hab, Zeph, Hag, Sach, Mal, Is, Jr, Bar, Lam, EpistJer, Hes, Sus, Dn, Bel; Mt, Mk, Lk, Jn, Act, Rom, 1Cor, 2Cor, Gal, Eph, Phil, Col, 1Th, 2Th, 1Tim, 2Tim, Tt, Phm, Heb, Jak, 1P, 2P, 1Jn, 2Jn, 3Jn, Jud, Rev.</p>
            </cRefPattern>
            <cRefPattern matchPattern="(.+):(.+):([0-9]+)[\-\.]*[0-9]*"
                         replacementPattern="https://www.bibelwissenschaft.de/bibelstelle/$2$3/$1">
               <p>Noted are references to a biblical book and chapter, sc. LXX:Gn:1; also possible: LXX:Gn:1-3 for a sequence of chapters or LXX:Gn:1.3 for two chapters not following each other.</p>
            </cRefPattern>
            <cRefPattern matchPattern="(.+):(.+)"
                         replacementPattern="https://www.bibelwissenschaft.de/bibelstelle/$2/$1">
               <p>Noted are references to a biblical book, sc. LXX:Gn.</p>
            </cRefPattern>
         </refsDecl>
         <refsDecl xml:id="pta">
            <cRefPattern matchPattern="(.+)" replacementPattern="https://pta.bbaw.de/text/$1">
               <p>References to PTA-CTS-URNs</p>
            </cRefPattern>
         </refsDecl>
         <refsDecl xml:id="perseus">
            <cRefPattern matchPattern="(.+)"
                         replacementPattern="https://scaife.perseus.org/reader/$1">
               <p>References to Perseus-CTS-URNs</p>
            </cRefPattern>
         </refsDecl>
         <editorialDecl>
            <interpretation>
               <p>
        This file is encoded according to the guidelines of the Patristic Text Archive (PTA). See <ref target="https://pta.bbaw.de/project/encoding-guidelines">https://pta.bbaw.de/project/encoding-guidelines</ref> and <ref target="https://doi.org/10.5281/zenodo.3737666">https://doi.org/10.5281/zenodo.3737666</ref>.
    </p>
               <p xml:id="biblical-quotations" ana="not-annotated not-identified">
        Biblical quotations are not annotated and not referenced. References follow the scheme declared <ref target="#biblical">above</ref>.
    </p>
               <p xml:id="other-references" ana="not-annotated not-identified">
        Other references are not annotated and not referenced. References to texts in the PTA follow the scheme declared <ref target="#pta">above (pta)</ref>, references to texts available in the <ref target="https://scaife.perseus.org/">Perseus Digital Library</ref> follow the scheme declared <ref target="#perseus">above (perseus)</ref>. If the referenced text is not available in either repository, the reference for the referenced text is given in the attribute @source in the form “Authorabbrev_Workabbrev_Location”; ancient Greek authors should be referenced according to the lists of H. G. Liddell/R. Scott/H. S. Jones, A Greek - English Lexicon, Oxford 1968 (9th edition) and G. W. H. Lampe, A Patristic Greek Lexicon, Oxford 1987 (3rd edition), for Latin ones the abbreviations of the Thesaurus Linguae Latinae (cf. Index librorum scriptorum inscriptionum ex quibus exempla afferuntur) should be used, with dots in the abbreviations deleted without replacement.
    </p>
               <p xml:id="persons" ana="not-annotated not-identified">
        Persons are not annotated and not referenced with IDs according to the <ref target="https://github.com/PatristicTextArchive/tipnr_data">TIPNR - Tyndale Individualised Proper Names with all References</ref> list for biblical persons and IDs of <ref target="https://github.com/PatristicTextArchive/pta_metadata/blob/main/pta_persons.json">PTA persons index</ref> for all other persons.
    </p>
               <p xml:id="groups" ana="not-annotated not-identified">
        Groups of persons and organisations are not annotated and not referenced with IDs according to the IDs of <ref target="https://github.com/PatristicTextArchive/pta_metadata/blob/main/pta_groups.json">PTA groups index</ref> for all other groups.
    </p>
               <p xml:id="places" ana="not-annotated not-identified">
        Places are not annotated and not referenced with <ref target="https://pleiades.stoa.org/">Pleiades Gazetteer</ref> IDs.
    </p>
            </interpretation>
            <normalization>
               <p><!--Usage of capitalisation, ν-ephelkystikon, σ: οὕτως, Iota subscriptum/adscriptum, Trema, Enclitics, apostroph/elisions, number signs, splitting of words, nomina sacra, ...--></p>
            </normalization>
            <punctuation>
               <p><!--Usage (and/or normalisation) of full stop, comma, semicolon, question mark, dash and parenthesis--></p>
            </punctuation>
         </editorialDecl>
         <classDecl>
            <taxonomy xml:id="comphistsem">
               <bibl>
        Text Type Classification by <ref target="https://www.comphistsem.org/46.html">"Computational Historical Semantics</ref>
               </bibl>
            </taxonomy>
            <taxonomy xml:id="editionstatus">
               <bibl>
        Patristic Text Archive Status of edition
    </bibl>
               <category xml:id="critical-edition">
                  <catDesc>
        Critical edition in which the text-critical variants have been encoded.
        </catDesc>
               </category>
               <category xml:id="critical-edition-no-app">
                  <catDesc>
        Critical edition in which the text-critical variants have not been encoded, e.g. because it is a retro-digitisation of a printed critical edition and for copyright reasons the apparatus cannot be included in the retro-digitisation.
        </catDesc>
               </category>
               <category xml:id="critical-edition-outdated">
                  <catDesc>
            Edition which notes text-critical variants, but does not, for example, comprehensively include the manuscripts.
        </catDesc>
               </category>
               <category xml:id="pre-critical-edition">
                  <catDesc>
            Pre-modern editions (e.g. editions in the Patrologia Graeca or Latina)
        </catDesc>
               </category>
            </taxonomy>
            <taxonomy xml:id="annotationstatus">
               <bibl>
        Patristic Text Archive Status of annotation
    </bibl>
               <category xml:id="fully-annotated">
                  <catDesc>
        All instances of a phenomenon (e.g. biblical quotations, persons, places) are encoded with the respective element.
        </catDesc>
               </category>
               <category xml:id="partially-annotated">
                  <catDesc>
        Some instances of a phenomenon (e.g. biblical quotations, persons, places) are encoded with the respective element.
        </catDesc>
               </category>
               <category xml:id="not-annotated">
                  <catDesc>
        No instances of a phenomenon (e.g. biblical quotations, persons, places) are encoded with the respective element.
        </catDesc>
               </category>
               <category xml:id="fully-identified">
                  <catDesc>
        All encoded instances of a phenomenon (e.g. biblical quotations, persons, places) are identified with the respective norm data.
        </catDesc>
               </category>
               <category xml:id="partially-identified">
                  <catDesc>
        Some encoded instances of a phenomenon (e.g. biblical quotations, persons, places) are identified with the respective norm data
        </catDesc>
               </category>
               <category xml:id="not-identified">
                  <catDesc>
        No encoded instances of a phenomenon (e.g. biblical quotations, persons, places) are identified with the respective norm data.
        </catDesc>
               </category>
            </taxonomy>
         </classDecl>
         <schemaRef key="v3"
                    url="https://raw.githubusercontent.com/PatristicTextArchive/Schema/master/tei-pta.rng"/>
      </encodingDesc>
      <profileDesc>
         <textClass>
            <keywords scheme="#comphistsem">
               <term>Biblical</term>
            </keywords>
            <keywords scheme="#editionstatus">
               <term>critical-edition-no-app</term>
            </keywords>
         </textClass>
      </profileDesc>
      <revisionDesc status="draft">
         <change when="2023-05-22" who="#AvS">
          Updated file to comply with version 3.0 of <ref target="https://github.com/PatristicTextArchive/Schema">TEI-PTA-Schema</ref>
         </change>
         <change when="2024-03-06" who="#AvS">Converted to PTA/CapiTainS</change>
      </revisionDesc>
   </teiHeader>
   <text>
      <body>
         <div type="edition"
              xml:lang="syc"
              n="urn:cts:pta:pta9999.pta031.pta-syc1">
            <div type="textpart" subtype="chapter" n="1">
               <div type="textpart" subtype="verse" n="1">
                  <p>ܛܘܒܘܗܝ ܠܓܒܪܐ ܕܒܐܘܪܚܐ ܕܥܘ̈ܠܐ ܠܐ ܗܠܟ ܘܒܪܥܝܢܐ ܕܚ̈ܛܝܐ ܠܐ ܩܡ ܘܥܠ ܡܘܬܒܐܕܡܡܝ̈ܩܢܐ ܠܐ ܝܬܒ</p>
               </div>
               <div type="textpart" subtype="verse" n="2">
                  <p>ܐܠܐ ܒܢܡܘܣܗ ܕܡܪܝܐ ܨܒܝܢܗ ܘܒܢܡܘܣܗ ܢܬܗܓܐ ܐܝܡܡܐ ܘܠܠܝܐ</p>
               </div>
               <div type="textpart" subtype="verse" n="3">
                  <p>ܢܗܘܐ ܐܝܟ ܐܝܠܢܐ ܕܢܨܝܒ ܥܠ ܬܦܐ ܕܡ̈ܝܐ ܕܦܐܪ̈ܘܗܝ ܝܗܒ ܒܙܒܢܗ ܘܛܪ̈ܦܘܗܝ ܠܐܢܬܪ̈ܝܢ ܟܠ ܕܥܒܕ ܡܫܠܡ</p>
               </div>
               <div type="textpart" subtype="verse" n="4">
                  <p>ܠܐ ܗܟܢܐ ܪ̈ܫܝܥܐ ܐܠܐ ܐܝܟ ܥܘܪܐ ܕܕܪܝܐ ܪܘܚܐ</p>
               </div>
               <div type="textpart" subtype="verse" n="5">
                  <p>ܡܛܠ ܗܢܐ ܠܐ ܢܩܘܡܘܢ ܪ̈ܫܝܥܐ ܒܕܝܢܐ ܐܦ ܠܐ ܚ̈ܛܝܐ ܒܟܢܘܫܬܐ ܕܙܕܝ̈ܩܐ</p>
               </div>
               <div type="textpart" subtype="verse" n="6">
                  <p>ܡܛܠ ܕܝܕܥ ܗܘ ܡܪܝܐ ܐܘܪܚܐ ܕܙܕܝܩ̈ܐ ܘܐܘܪܚܐ ܕܪ̈ܫܝܥܐ ܬܐܒܕ</p>
               </div>
            </div>
            <div type="textpart" subtype="chapter" n="2">
               <div type="textpart" subtype="verse" n="1">
                  <p>ܠܡܢܐ ܪܓܫܘ ܥܡ̈ܡܐ ܘܐ̈ܡܘܬܐ ܪ̈ܢܝ ܣܪܝܩܘܬܐ</p>
               </div>
               <div type="textpart" subtype="verse" n="2">
                  <p>ܩܡܘ ܡ̈ܠܟܐ ܕܐܪܥܐ ܘܫ̈ܠܝܛܢܐ. ܘܐܬܡܠܟܘ ܐܝܟ ܚܕܐ ܥܠ ܡܪܝܐ ܘܥܠ ܡܫܝܚܗ</p>
               </div>
               <div type="textpart" subtype="verse" n="3">
                  <p>ܕܢܦܣܩ ܚܢܩ̈ܝܗܘܢ ܘܢܫܪܐ ܡܢܢ ܢܝܪܗܘܢ</p>
               </div>
               <div type="textpart" subtype="verse" n="4">
                  <p>ܕܝܬܒ ܒܫܡܝܐ ܢܓܚܟ ܘܡܪܝܐ ܢܡܝܩ ܒܗܘܢ</p>
               </div>
               <div type="textpart" subtype="verse" n="5">
                  <p>ܗܝ ܕܝܢ ܢܡܠܠ ܥܠܝܗܘܢ ܒܪܘܓܙܗ ܘܒܚܡܬܗ ܢܕܠܚ ܐܢܘܢ</p>
               </div>
               <div type="textpart" subtype="verse" n="6">
                  <p>ܐܢܐ ܐܩܝܡܬ ܡܠܟܝ ܥܠ ܨܗܝܘܢ ܛܘܪܐ ܕܩܘܕܫܝ</p>
               </div>
               <div type="textpart" subtype="verse" n="7">
                  <p>ܕܢܫܬܥܐ ܥܠ ܩܝܡܝ ܡܪܝܐ ܐܡܪ ܠܝ ܕܒܪܝ ܐܢܬ ܘܐܢܐ ܝܘܡܢܐ ܝܠܕܬܟ</p>
               </div>
               <div type="textpart" subtype="verse" n="8">
                  <p>ܫܐܠ ܡܢܝ ܘܐܬܠ ܠܟ ܥܡ̈ܡܐ ܠܝܪܬܘܬܟ ܘܐܘܚ̈ܕܢܝܟ ܥܒܪ̈ܝܗ̇ ܕܐܪܥܐ</p>
               </div>
               <div type="textpart" subtype="verse" n="9">
                  <p>ܬܪܥܐ ܐܢܘܢ ܒܫܒܛܐ ܕܦܪܙܠܐ ܘܐܝܟ ܡܐ̈ܢܝ ܦܚܪܐ ܬܢܦܨ ܐܢܘܢ</p>
               </div>
               <div type="textpart" subtype="verse" n="10">
                  <p>ܗܫܐ ܡ̈ܠܟܐ ܐܣܬܟܠܘ ܘܐܬܪܕܘ ܕܝ̈ܢܐ ܕܐܪܥܐ</p>
               </div>
               <div type="textpart" subtype="verse" n="11">
                  <p>ܦܠܘܚܘ ܠܡܪܝܐ ܒܕܚܠܬܐ ܘܐܘܚܕܘܢܝܗܝ ܒܪܬܝܬܐ</p>
               </div>
               <div type="textpart" subtype="verse" n="12">
                  <p>ܐܚܘܕ ܡܪܕܘܬܐ ܕܠܐ ܢܪܓܙ ܡܪܝܐ ܘܬܐܒܕܘܢ ܡܢ ܐܘܪܚܗ ܡܛܠ ܕܥܕ ܩܠܝܠ ܝܩܕ ܪܘܓܙܗܘܛܘܒܝܗܘܢ ܠܟܠ ܕܬܟܝܠܝܢ ܥܠܘܗܝ</p>
               </div>
            </div>
            <div type="textpart" subtype="chapter" n="3">
               <div type="textpart" subtype="verse" n="2">
                  <p>ܡܪܝܐ ܡܐ ܣܓܝܘ ܐ̈ܠܘܨܝ ܣ̈ܓܝܐܐ ܕܩܡܘ ܥܠܝ</p>
               </div>
               <div type="textpart" subtype="verse" n="3">
                  <p>ܣ̈ܓܝܐܐ ܕܐܡܪܝܢ ܠܗ̇ ܠܢܦܫܝ ܕܠܝܬ ܠܟܝ ܦܘܪܩܢܐ ܒܐܠܗܟܝ</p>
               </div>
               <div type="textpart" subtype="verse" n="4">
                  <p>ܐܢܬ ܡܪܝܐ ܡܣܝܥܢܝ ܘܐܝܩܪܝ ܘܡܪܡܪܡܢܗ ܕܪܝܫܝ</p>
               </div>
               <div type="textpart" subtype="verse" n="5">
                  <p>ܒܩܠܝ ܠܡܪܝܐ ܩܪܝܬ ܘܥܢܢܝ ܡܢ ܛܘܪܗ ܩܕܝܫܐ</p>
               </div>
               <div type="textpart" subtype="verse" n="6">
                  <p>ܐܢܐ ܫܟܒܬ ܘܕܡܟܬ ܘܐܬܬܥܝܪܬ ܡܛܘܠ ܕܡܪܝܐ ܣܡܟܢܝ</p>
               </div>
               <div type="textpart" subtype="verse" n="7">
                  <p>ܠܐ ܐܕܚܠ ܡܢ ܪ̈ܒܘܬܗ ܕܥܡܐ ܕܚܕܪܘܢܝ ܘܣܡܘ ܥܠܝ</p>
               </div>
               <div type="textpart" subtype="verse" n="8">
                  <p>ܩܘܡ ܡܪܝܐ ܐܠܗܝ ܘܦܪܘܩܝܢܝ ܡܛܠ ܕܐܢܬ ܡܚܝܬ ܠܟܘܠܗܘܢ ܒ̈ܥܠܕܒܒܝ ܥܠ ܦܟܝ̈ܗܘܢܘܫ̈ܢܐ ܕܪ̈ܫܝܥܐ ܬܒܪܬ</p>
               </div>
               <div type="textpart" subtype="verse" n="9">
                  <p>ܕܡܪܝܐ ܗܘ ܦܘܪܩܢܐ ܘܥܠ ܥܡܟ ܒܘܪܟܬܟ ܠܥܠܡ</p>
               </div>
            </div>
            <div type="textpart" subtype="chapter" n="4">
               <div type="textpart" subtype="verse" n="2">
                  <p>ܟܕ ܩܪܝܬܟ ܥܢܝܬܢܝ ܐܠܗܝ ܘܦܪܘܩܐ ܕܙܕܝܩܘܬܝ ܒܐ̈ܘܠܨܢܝ ܐܪܘܚܬ ܠܝ ܪܚܡ ܥܠܝ ܘܫܡܥܨܠܘܬܝ</p>
               </div>
               <div type="textpart" subtype="verse" n="3">
                  <p>ܒ̈ܢܝ ܐܢܫܐ ܥܕܡܐ ܠܐܡܬܝ ܐܝܩܪܝ ܡܚܦܝܢ ܐܢܬܘܢ ܘܪܚܡܝܢ ܐܢܬܘܢ ܣܪܝܩܘܬܐ ܘܒܥܝܢܐܢܬܘܢ ܕܓܠܘܬܐ ܠܥܠܡܝܢ</p>
               </div>
               <div type="textpart" subtype="verse" n="4">
                  <p>ܕܥܘ ܕܦܪܫ ܠܗ ܡܪܝܐ ܓܒܝܐ ܒܬܕܡܘܪܬܐ ܡܪܝܐ ܢܫܡܥ ܟܕ ܐܩܪܝܘܗܝ</p>
               </div>
               <div type="textpart" subtype="verse" n="5">
                  <p>ܪܓܙܘ ܘܠܐ ܬܚܛܘܢ ܐܡܪܘ ܒ̈ܠܒܝܟܘܢ ܘܥܠ ܡܫ̈ܟܒܝܟܘܢ ܪܢܘ</p>
               </div>
               <div type="textpart" subtype="verse" n="6">
                  <p>ܕܒܚܘ ܕܒܚ̈ܐ ܕܙܕܝܩܘܬܐ ܘܣܒܪܘ ܒܡܪܝܐ</p>
               </div>
               <div type="textpart" subtype="verse" n="7">
                  <p>ܣܓ̈ܝܐܐ ܕܐܡܪܝܢ ܡܢܘ ܢܚܘܝܢ ܛܒܐ ܘܢܦܪܘܣ ܥܠܝܢ ܢܘܗܪܐ ܕܦܪܨܘܦܗ</p>
               </div>
               <div type="textpart" subtype="verse" n="8">
                  <p>ܡܪܝܐ ܝܗܒܬ ܚܕܘܬܟ ܒܠܒܝ ܡܢ ܙܒܢܐ ܕܥܒܘܪܗܘܢ ܘܕܚܡܪܗܘܢ ܘܕܡܫܚܗܘܢ ܣܓܝܘ</p>
               </div>
               <div type="textpart" subtype="verse" n="9">
                  <p>ܒܫܠܡܐ ܐܝܟ ܚܕܐ ܘܐܢܐ ܐܫܟܒ ܘܐܕܡܟ ܡܛܠ ܕܐܢܬ ܡܪܝܐ ܒܠܚܘܕܝ ܒܫܠܝܐ ܬܥܡܪܢܝ</p>
               </div>
            </div>
            <div type="textpart" subtype="chapter" n="5">
               <div type="textpart" subtype="verse" n="2">
                  <p>ܡ̈ܠܝ ܨܘܬ ܡܪܝܐ ܘܐܣܬܟܠ ܒܗܓܝܝ</p>
               </div>
               <div type="textpart" subtype="verse" n="3">
                  <p>ܨܘܬ ܠܩܠܐ ܕܓܥܬܝ ܡܠܟܝ ܘܐܠܗܝ ܡܛܠ ܕܠܘܬܟ ܗܘ ܡܨܠܐ ܐܢܐ</p>
               </div>
               <div type="textpart" subtype="verse" n="4">
                  <p>ܡܪܝܐ ܒܨܦܪܐ ܬܫܡܥ ܩܠܝ ܘܒܨܦܪܐ ܐܬܛܝܒ ܘܐܬܚܙܐ ܠܟ</p>
               </div>
               <div type="textpart" subtype="verse" n="5">
                  <p>ܡܛܠ ܕܐܠܗܐ ܐܢܬ ܘܠܐ ܨܒܐ ܪܘܫܥܐ ܘܠܐ ܢܥܡܪ ܥܡܟ ܒܝܫܐ</p>
               </div>
               <div type="textpart" subtype="verse" n="6">
                  <p>ܘܠܐ ܢܩܘܡܘܢ ܫܒܗܪ̈ܢܐ ܩܕܡ ܥܝܢ̈ܝܟ ܣܢܝܬ ܠܟܠ ܥܒ̈ܕܝ ܫܘܩܪܐ</p>
               </div>
               <div type="textpart" subtype="verse" n="7">
                  <p>ܘܬܘܒܕ ܠܡܡ̈ܠܠܝ ܕܓܠܘܬܐ ܠܓܒܪܐ ܐܫܕ ܕܡܐ ܘܢܟܘܠܬܢܐ ܢܣܠܝܘܗܝ ܡܪܝܐ</p>
               </div>
               <div type="textpart" subtype="verse" n="8">
                  <p>ܘܐܢܐ ܒܣܘܓܐܐ ܕܛܝܒܘܬܟ ܐܥܘܠ ܠܒܝܬܟ ܘܐܣܓܘܕ ܒܗܝܟܠܐ ܕܩܘܕܫܟ</p>
               </div>
               <div type="textpart" subtype="verse" n="9">
                  <p>ܒܕܚܠܬܟ ܡܪܝܐ ܕܒܪܝܢܝ ܘܒܙܕܝܩܘܬܟ ܡܛܠ ܒ̈ܥܠܕܒܒܝ ܬܪܘܨ ܩܕܡܝ ܐܘܪܚܟ</p>
               </div>
               <div type="textpart" subtype="verse" n="10">
                  <p>ܡܛܘܠ ܕܠܝܬ ܒܦܘܡܗܘܢ ܟܐܢܘܬܐ ܐܠܐ ܥܘܠܐ ܒܓܘܗܘܢ ܘܐܝܟ ܩܒܪ̈ܐ ܦܬ̈ܝܚܐ ܓܓܪ̈ܬܗܘܢܘܠܫ̈ܢܝܗܘܢ ܡܗܦܟܝܢ</p>
               </div>
               <div type="textpart" subtype="verse" n="11">
                  <p>ܢܚܝܒ ܐܢܘܢ ܐܠܗܐ ܘܢܦܠܘܢ ܡܢ ܡܘ̈ܠܟܢܝܗܘܢ ܘܒܣܘܓܐܐ ܕܥܘܠܗܘܢ ܕܚܘܩ ܐܢܘܢ ܡܛܠܕܡܪܡܪܘܟ</p>
               </div>
               <div type="textpart" subtype="verse" n="12">
                  <p>ܢܚܕܘܢ ܟܠ ܕܡܣܒܪܝܢ ܒܟ ܘܠܥܠܡ ܢܫܒܚܘܢܟ ܘܬܥܡܪ ܒܗܘܢ ܘܢܬܥܫܢܘܢ ܒܟ ܟܠ ܪ̈ܚܡܝ ܫܡܟ</p>
               </div>
               <div type="textpart" subtype="verse" n="13">
                  <p>ܡܛܠ ܕܐܢܬ ܬܒܪܟ ܠܙܕܝ̈ܩܐ ܡܪܝܐ ܐܝܟ ܣܟܪܐ ܡܩܒܠܬܐ ܬܥܛܦܢܝ</p>
               </div>
            </div>
            <div type="textpart" subtype="chapter" n="6">
               <div type="textpart" subtype="verse" n="2">
                  <p>ܡܪܝܐ ܠܐ ܒܪܘܓܙܟ ܬܟܣܢܝ ܐܦ ܠܐ ܒܚܡܬܟ ܬܪܕܝܢܝ</p>
               </div>
               <div type="textpart" subtype="verse" n="3">
                  <p>ܪܚܡ ܥܠܝ ܡܪܝܐ ܡܛܠ ܕܟܪܝܗ ܐܢܐ ܐܣܢܝ ܡܪܝܐ ܡܛܠ ܕܙܥܘ ܓܪ̈ܡܝ</p>
               </div>
               <div type="textpart" subtype="verse" n="4">
                  <p>ܘܢܦܫܝ ܐܬܬܙܝܥܬ ܛܒ ܘܐܢܬ ܡܪܝܐ ܥܕܡܐ ܠܐܡܬܝ</p>
               </div>
               <div type="textpart" subtype="verse" n="5">
                  <p>ܐܬܦܢ ܡܪܝܐ ܘܦܨܗ̇ ܠܢܦܫܝ ܘܦܪܘܩܝܢܝ ܡܛܠ ܛܝܒܘܬܟ</p>
               </div>
               <div type="textpart" subtype="verse" n="6">
                  <p>ܡܛܘܠ ܕܠܝܬ ܒܡܘܬܐ ܕܘܟܪܢܟ ܘܒܫܝܘܠ ܡܢܘ ܡܘܕܐ ܠܟ</p>
               </div>
               <div type="textpart" subtype="verse" n="7">
                  <p>ܠܐܝܬ ܒܬܐ̈ܢܚܬܝ ܘܨܒܥܬ ܒܟܠ ܠܝ̈ܠܐ ܥܪܣܝ ܘܒܕܡܥܬܝ ܬܫܘܝܬܝ ܐܡܣܝܬ</p>
               </div>
               <div type="textpart" subtype="verse" n="8">
                  <p>ܟܐܒܬ ܡܢ ܪܘܓܙܐ ܥܝܢܝ ܘܐܬܕܠܚܬ ܡܢ ܟܠܗܘܢ ܒ̈ܥܠܕܒܒܝ</p>
               </div>
               <div type="textpart" subtype="verse" n="9">
                  <p>ܦܪܘܩ ܡܢ ܟܠ ܥܒ̈ܕܝ ܫܘܩܪܐ ܡܛܠ ܕܫܡܥ ܡܪܝܐ ܩܠܐ ܕܒܟܬܝ</p>
               </div>
               <div type="textpart" subtype="verse" n="10">
                  <p>ܫܡܥ ܡܪܝܐ ܒܥܘܬܝ ܡܪܝܐ ܨܠܘܬܝ ܩܒܠ</p>
               </div>
               <div type="textpart" subtype="verse" n="11">
                  <p>ܢܒܗܬܘܢ ܘܢܬܬܒܪܘܢ ܛܒ ܟܠܗܘܢ ܒ̈ܥܠܕܒܒܝ ܢܗܦܟܘܢ ܘܢܐܒܕܘܢ ܡܢ ܫܠܝܐ</p>
               </div>
            </div>
            <div type="textpart" subtype="chapter" n="7">
               <div type="textpart" subtype="verse" n="2">
                  <p>ܡܪܝܐ ܐܠܗܝ ܒܟ ܣܒܪܬ ܦܪܘܩܝܢܝ ܘܡܢ ܟܠ ܪ̈ܕܘܦܝ ܦܨܢܝ</p>
               </div>
               <div type="textpart" subtype="verse" n="3">
                  <p>ܕܠܡܐ ܐܝܟ ܐܪܝܐ ܠܡܬܒܪ ܠܢܦܫܝ ܘܠܝܬ ܕܦܪܩ ܘܡܦܨܐ</p>
               </div>
               <div type="textpart" subtype="verse" n="4">
                  <p>ܡܪܝܐ ܐܠܗܝ ܐܢ ܥܒܕܬ ܗܕܐ ܘܐܢ ܐܝܬ ܥܘܠܐ ܒܐ̈ܝܕܝ</p>
               </div>
               <div type="textpart" subtype="verse" n="5">
                  <p>ܘܐܢ ܦܪܥܬ ܠܡܢ ܕܥܒܕ ܠܝ ܒܝܫܬܐ ܘܐܢ ܐܠܨܬ ܠܒܥܠܕܒܒܝ ܣܪܝܩܐܝܬ</p>
               </div>
               <div type="textpart" subtype="verse" n="6">
                  <p>ܢܪܕܘܦ ܒܥܠܕܒܒܐ ܠܢܦܫܝ ܘܢܕܪܟܝܗ̇ ܘܢܕܘܫ ܚ̈ܝܝ ܒܐܪܥܐ ܘܫܘܒܚܝ ܒܥܦܪܐ ܢܫܪܐ</p>
               </div>
               <div type="textpart" subtype="verse" n="7">
                  <p>ܩܘܡ ܡܪܝܐ ܒܪܘܓܙܟ ܘܐܫܬܩܠ ܥܠ ܩܕܠܐ ܕܒ̈ܥܠܕܒܒܝ ܐܬܬܥܝܪ ܥܠܝ ܒܕܝܢܐ ܕܦܩܕܬ</p>
               </div>
               <div type="textpart" subtype="verse" n="8">
                  <p>ܘܥܕܬܐ ܕܐ̈ܡܘܬܐ ܬܚܕܪܟ ܘܥܠ ܐ̈ܦܝܗ̇ ܠܡܪܘܡܐ ܬܗܦܟ</p>
               </div>
               <div type="textpart" subtype="verse" n="9">
                  <p>ܡܪܝܐ ܢܕܘܢ ܥܡ̈ܡܐ ܕܘܢܝܢܝ ܡܪܝܐ ܐܝܟ ܙܕܝܩܘܬܝ ܘܐܝܟ ܬܡܝܡܘܬܝ</p>
               </div>
               <div type="textpart" subtype="verse" n="10">
                  <p>ܬܓܡܪ ܒܝܫܬܐ ܥܠ ܪ̈ܫܝܥܐ ܘܬܬܩܢ ܠܙܕܝܩ̈ܐ ܒܚܪ ܠܒܐ ܘܟܘ̈ܠܝܬܐ ܐܠܗܐ ܙܕܝܩܐ</p>
               </div>
               <div type="textpart" subtype="verse" n="11">
                  <p>ܡܣܝܥܢܝ ܐܠܗܐ ܕܦܪܩ ܠܬܪ̈ܝܨܝ ܠܒܐ</p>
               </div>
               <div type="textpart" subtype="verse" n="12">
                  <p>ܐܠܗܐ ܕܝܢܐ ܕܩܘܫܬܐ ܠܐ ܪܓܙ ܟܠܝܘܡ</p>
               </div>
               <div type="textpart" subtype="verse" n="13">
                  <p>ܐܠܐ ܗܦܟ ܣܝܦܗ ܠܛܫ ܘܩܫܬܗ ܡܬܚ ܐܬܩܢ</p>
               </div>
               <div type="textpart" subtype="verse" n="14">
                  <p>ܘܡܬܩܢ ܠܗ ܡܐ̈ܢܐ ܕܪܘܓܙܐ ܓܐܪ̈ܘܗܝ ܥܒܕ ܠܕܝܩܕܝܢ</p>
               </div>
               <div type="textpart" subtype="verse" n="15">
                  <p>ܡܛܠ ܕܚܒܠ ܥܘܠܐ ܘܒܛܢ ܫܘܩܪܐ ܘܝܠܕ ܥܘܠܐ</p>
               </div>
               <div type="textpart" subtype="verse" n="16">
                  <p>ܒܐܪܐ ܚܦܪ ܘܚܛܗ̇ ܘܢܦܠ ܒܓܘܡܨܐ ܕܥܒܕ</p>
               </div>
               <div type="textpart" subtype="verse" n="17">
                  <p>ܢܗܦܘܟ ܥܘܠܗ ܒܪܝܫܗ ܘܥܠ ܒܥܬܗ ܥܘܠܗ ܢܚܘܬ</p>
               </div>
               <div type="textpart" subtype="verse" n="18">
                  <p>ܐܘܕܐ ܠܡܪܝܐ ܐܝܟ ܙܕܝܩܘܬܝ ܘܐܙܡܪ ܠܫܡܗ ܕܡܪܝܐ ܡܪܝܡܐ</p>
               </div>
            </div>
            <div type="textpart" subtype="chapter" n="8">
               <div type="textpart" subtype="verse" n="2">
                  <p>ܡܪܝܐ ܡܪܢ ܡܐ ܡܫܒܚ ܫܡܟ ܒܟܠܗ̇ ܐܪܥܐ ܕܝܗܒܬ ܫܘܒܚܟ ܥܠ ܫܡܝܐ</p>
               </div>
               <div type="textpart" subtype="verse" n="3">
                  <p>ܡܢ ܦܘܡܐ ܕܥ̈ܠܝܡܐ ܘܕܛ̈ܠܝܐ ܬܩܢܬ ܬܫܒܘܚܬܟ ܡܛܠ ܒ̈ܥܠܕܒܒܝܟ ܢܬܒܛܠ ܒܥܠܕܒܒܐܕܡܬܢܩܡ</p>
               </div>
               <div type="textpart" subtype="verse" n="4">
                  <p>ܡܛܠ ܕܚܙܘ ܫܡ̈ܝܟ ܥܒܕܐ ܕܨܒ̈ܥܬܟ ܣܗܪܐ ܘܟܘܟ̈ܒܐ ܬܩܢܬ</p>
               </div>
               <div type="textpart" subtype="verse" n="5">
                  <p>ܡܢܘ ܓܒܪܐ ܕܐܬܕܟܪܬܝܗܝ ܘܒܪܢܫܐ ܕܦܩܕܬܝܗܝ</p>
               </div>
               <div type="textpart" subtype="verse" n="6">
                  <p>ܒܨܪܬܝܗܝ ܩܠܝܠ ܡܢ ܡܠܐ̈ܟܐ ܒܐܝܩܪܐ ܘܒܫܘܒܚܐ ܐܥܛܦܬܝܗܝ</p>
               </div>
               <div type="textpart" subtype="verse" n="7">
                  <p>ܘܐܫܠܛܬܝܗܝ ܒܥܒܕܐ ܕܐ̈ܝܕܝܟ ܟܠ ܣܡܬ ܬܚܝܬ ܪ̈ܓܠܘܗܝ</p>
               </div>
               <div type="textpart" subtype="verse" n="8">
                  <p>ܥܢܐ ܘܒܩܪ̈ܐ ܟܠܗܝܢ ܐܦ ܚܝܘܬܐ ܕܕܒܪܐ</p>
               </div>
               <div type="textpart" subtype="verse" n="9">
                  <p>ܘܨܦܪ̈ܐ ܕܒܫܡܝܐ. ܘܢܘ̈ܢܐ ܕܝܡܐ ܕܥܒܪܝܢ ܒܫܒ̈ܝܠܐ ܕܝܡ̈ܡܐ</p>
               </div>
               <div type="textpart" subtype="verse" n="10">
                  <p>ܡܪܝܐ ܡܪܢ ܡܐ ܡܫܒܚ ܫܡܟ ܒܟܠܗ̇ ܐܪܥܐ</p>
               </div>
            </div>
            <div type="textpart" subtype="chapter" n="9">
               <div type="textpart" subtype="verse" n="2">
                  <p>ܐܘܕܐ ܠܡܪܝܐ ܡܢ ܟܠܗ ܠܒܝ ܘܐܫܬܥܐ ܟܠܗܝܢ ܬܕܡܪ̈ܬܟ</p>
               </div>
               <div type="textpart" subtype="verse" n="3">
                  <p>ܐܚܕܐ ܘܐܪܘܙ ܒܟ ܘܐܙܡܪ ܠܫܡܟ ܡܪܝܡܐ</p>
               </div>
               <div type="textpart" subtype="verse" n="4">
                  <p>ܟܕ ܢܗܦܟܘܢ ܒ̈ܥܠܕܒܒܝ ܠܒܣܬܪܗܘܢ ܢܬܬܩܠܘܢ ܘܢܐܒܕܘܢ ܡܢ ܩܕܡܝܟ</p>
               </div>
               <div type="textpart" subtype="verse" n="5">
                  <p>ܡܛܠ ܕܥܒܕܬ ܦܘܪܥܢܝ ܘܕܝܢܝ ܘܝܬܒܬ ܥܠ ܟܘܪܣܝܐ ܕܝܢܐ ܙܕܝܩܐ</p>
               </div>
               <div type="textpart" subtype="verse" n="6">
                  <p>ܟܐܝܬ ܒܥܡ̈ܡܐ ܘܐܘܒܕܬ ܠܪ̈ܫܝܥܐ. ܘܫ̈ܡܗܝܗܘܢ ܥܛܝܬ ܠܥܠܡ ܥܠܡܝܢ</p>
               </div>
               <div type="textpart" subtype="verse" n="7">
                  <p>ܒ̈ܥܠܕܒܒܝ ܓܡܪܘ ܒܣܝܦܐ ܠܥܠܡ ܩܘܪ̈ܝܐ ܥܩܪܬ ܘܐܘܒܕܬ ܕܘܟܪܢܗܝܢ</p>
               </div>
               <div type="textpart" subtype="verse" n="8">
                  <p>ܘܡܪܝܐ ܠܥܠܡ ܩܝܡ ܘܡܬܩܢ ܟܘܪܣܝܗ ܠܕܝܢܐ</p>
               </div>
               <div type="textpart" subtype="verse" n="9">
                  <p>ܕܢܕܘܢ ܬܒܝܠ ܒܩܘܫܬܐ ܘܠܥܡ̈ܡܐ ܒܬܪܝܨܘܬܐ</p>
               </div>
               <div type="textpart" subtype="verse" n="10">
                  <p>ܢܗܘܐ ܡܪܝܐ ܒܝܬ ܓܘܣܐ ܠܡܣܟ̈ܢܐ ܘܡܥܕܪܢܗܘܢ ܒܙܒ̈ܢܐ ܕܐܘܠܨܢܐ</p>
               </div>
               <div type="textpart" subtype="verse" n="11">
                  <p>ܘܢܣܒܪܘܢ ܒܟ ܟܠ ܝܕܥ̈ܝ ܫܡܟ ܡܛܠ ܕܠܐ ܫܒܩ ܐܢܬ ܠܐܝܠܝܢ ܕܒܥܝܢ ܠܟ ܡܪܝܐ</p>
               </div>
               <div type="textpart" subtype="verse" n="12">
                  <p>ܙܡܪܘ ܠܡܪܝܐ ܕܥܡܪ ܒܨܗܝܘܢ ܘܚܘܘ ܒܥܡ̈ܡܐ ܨܢܥ̈ܬܗ</p>
               </div>
               <div type="textpart" subtype="verse" n="13">
                  <p>ܡܛܠ ܕܐܬܕܟܪ ܠܡܬܒܥ ܕܡܗܘܢ ܘܠܐ ܛܥܐ ܓܥܬܗ ܕܡܣܟܢܐ</p>
               </div>
               <div type="textpart" subtype="verse" n="14">
                  <p>ܪܚܡ ܥܠܝ ܡܪܝܐ ܘܚܙܝ ܫܘܥܒܕܝ ܕܡܢ ܣ̈ܢܐܝ. ܡܪܡܪܡܢܝ ܡܢ ܬܪ̈ܥܘܗܝ ܕܡܘܬܐ</p>
               </div>
               <div type="textpart" subtype="verse" n="15">
                  <p>ܡܛܠ ܕܐܫܬܥܐ ܟܠܗܝܢ ܬܕܡܪ̈ܬܟ ܒܬܪ̈ܥܝܗ̇ ܕܒܪܬ ܨܗܝܘܢ ܐܕܘܨ ܒܦܘܪܩܢܟ</p>
               </div>
               <div type="textpart" subtype="verse" n="16">
                  <p>ܛܒܥܘ ܥܡ̈ܡܐ ܒܓܘܡܨܐ ܕܥܒܕܘ ܘܒܡܨܝܕܬܐ ܕܛܡܪܘ ܐܬܬܚܕܬ ܪܓܠܗܘܢ</p>
               </div>
               <div type="textpart" subtype="verse" n="17">
                  <p>ܡܘܕܥ ܡܪܝܐ ܕܝܢܐ ܕܥܒܕ ܘܒܥܒܕ ܐ̈ܝܕܘܗܝ ܡܬܬܚܕ ܪܫܝܥܐ</p>
               </div>
               <div type="textpart" subtype="verse" n="18">
                  <p>ܢܗܦܟܘܢ ܪ̈ܫܝܥܐ ܠܫܝܘܠ ܘܟܠܗܘܢ ܥܡ̈ܡܐ ܕܛܥܝܢ ܠܐܠܗܐ</p>
               </div>
               <div type="textpart" subtype="verse" n="19">
                  <p>ܡܛܠ ܕܠܐ ܠܥܠܡ ܡܬܛܥܐ ܡܣܟܢܐ ܘܣܒܪܐ ܕܡܣ̈ܟܢܐ ܠܐ ܬܘܒܕ ܠܥܠܡ</p>
               </div>
               <div type="textpart" subtype="verse" n="20">
                  <p>ܩܘܡ ܡܪܝܐ ܘܠܐ ܢܬܥܫܢ ܒܪ ܐܢܫܐ ܢܬܬܕܝܢܘܢ ܥܡ̈ܡܐ ܩܕܡ ܐ̈ܦܝܟ</p>
               </div>
               <div type="textpart" subtype="verse" n="21">
                  <p>ܐܩܝܡ ܠܗܘܢ ܣܐܡ ܢܡܘܣܐ ܕܢܕܥܘܢ ܥܡ̈ܡܐ ܕܒܢ̈ܝ ܐܢܫܐ ܐܢܘܢ</p>
               </div>
            </div>
            <div type="textpart" subtype="chapter" n="10">
               <div type="textpart" subtype="verse" n="1">
                  <p>ܠܡܢܐ ܡܪܝܐ ܩܡܬ ܒܪܘܚܩܐ ܘܐܗܡܝܬ ܚܝܪܟ ܒܙܒܢ̈ܐ ܕܐܘܠܨܢܐ</p>
               </div>
               <div type="textpart" subtype="verse" n="2">
                  <p>ܒܫܘܒܗܪܗ ܕܪܫܝܥܐ ܝܩܕ ܡܣܟܢܐ ܢܬܬܚܕܘܢ ܒܬܪܥܝܬܐ ܗܝ ܕܐܬܚܫܒܘ</p>
               </div>
               <div type="textpart" subtype="verse" n="3">
                  <p>ܡܛܠ ܕܡܫܬܒܗܪ ܪܫܝܥܐ ܒܪ̈ܓܝܓܬܐ ܕܢܦܫܗ ܥܘܠܐ ܡܬܒܪܟ ܘܪܓܙ ܡܪܝܐ</p>
               </div>
               <div type="textpart" subtype="verse" n="4">
                  <p>ܘܪܫܝܥܐ ܒܪܡܘܬܗ ܠܐ ܡܥܩܒ ܘܠܝܬ ܐܠܗܐ ܒܟܘܠܗܝܢ ܬܪ̈ܥܝܬܗ</p>
               </div>
               <div type="textpart" subtype="verse" n="5">
                  <p>ܘܫܪ̈ܝܢ ܐܘܪ̈ܚܬܗ ܒܟܠܙܒܢ ܘܡܥܠܝ ܕܝܢܟ ܡܢ ܠܩܘܒܠܗ ܘܠܟܠܗܘܢ ܒ̈ܥܠܕܒܒܘܗܝ ܫܐܛ</p>
               </div>
               <div type="textpart" subtype="verse" n="6">
                  <p>ܐܡܪ ܒܠܒܗ ܕܠܐ ܐܙܘܥ ܠܕܪܕܪܝܢ ܪܢܐ ܒܒܝܫܬܐ</p>
               </div>
               <div type="textpart" subtype="verse" n="7">
                  <p>ܘܠܘܛܬܐ ܡܠܐ ܦܘܡܗ ܬܘܟܐ ܘܢܟܠܐ ܬܚܝܬ ܠܫܢܗ ܥܘܠܐ ܘܥܬܐ</p>
               </div>
               <div type="textpart" subtype="verse" n="8">
                  <p>ܝܬܒ ܒܟܡܐܢܐ ܒܕܝܪܐ ܘܒܛܘܫܝܐ ܩܛܠ ܠܙܕܝܩܐ ܥܝܢ̈ܘܗܝ ܠܒܝܫ̈ܐ ܕܝܩ̈ܢ</p>
               </div>
               <div type="textpart" subtype="verse" n="9">
                  <p>ܘܟܡܢ ܠܡܚܛܦ ܠܡܣܟܢܐ ܒܢܓܕܐ ܕܡܨܝܕܬܗ</p>
               </div>
               <div type="textpart" subtype="verse" n="10">
                  <p>ܗܘ ܢܬܡܟܟ ܘܢܦܠ ܘܒܓܪ̈ܡܘܗܝ ܟܘܪܗܢܐ ܘܟܐܒ̈ܐ</p>
               </div>
               <div type="textpart" subtype="verse" n="11">
                  <p>ܐܡܪ ܒܠܒܗ ܕܛܥܐ ܐܠܗܐ ܘܐܦܢܝ ܐ̈ܦܘܗܝ ܘܠܐ ܚܙܐ ܠܥܠܡ</p>
               </div>
               <div type="textpart" subtype="verse" n="12">
                  <p>ܩܘܡ ܡܪܝܐ ܐܠܗܝ ܘܐܪܝܡ ܐܝܕܟ ܘܠܐ ܬܛܥܝܘܗܝ ܠܒܝܫܐ</p>
               </div>
               <div type="textpart" subtype="verse" n="13">
                  <p>ܠܡܢܐ ܐܪܓܙ ܚܛܝܐ ܠܐܠܗܐ ܘܐܡܪ ܒܠܒܗ ܕܠܐ ܬܒܥ</p>
               </div>
               <div type="textpart" subtype="verse" n="14">
                  <p>ܚܙܐ ܐܢܬ ܕܐܝܬ ܥܘܠܐ ܘܪܘܓܙܐ ܘܚܐܪ ܐܢܬ ܕܢܫܬܠܡ ܒܐ̈ܝܕܝܟ ܥܠܝܟ ܢܫܬܒܩ ܒܝܫܐܘܕܝܬܡܐ ܐܢܬ ܗܘ ܥܕܘܪܗ</p>
               </div>
               <div type="textpart" subtype="verse" n="15">
                  <p>ܬܒܪ ܕܪܥܗ ܕܚܛܝܐ ܘܕܒܝ̇ܫܐ ܬܬܒܥܐ ܚܛܝܬܗ ܘܠܐ ܬܫܬܟܚ</p>
               </div>
               <div type="textpart" subtype="verse" n="16">
                  <p>ܡܪܝܐ ܡܠܟܐ ܗܘ ܠܥܠܡ ܥܠܡܝܢ ܐܒܕܘ ܥܡ̈ܡܐ ܡܢ ܐܪܥܗ</p>
               </div>
               <div type="textpart" subtype="verse" n="17">
                  <p>ܘܣܒܪܐ ܕܡܣ̈ܟܢܐ ܫܡܥ ܐܢܬ ܡܪܝܐ ܘܛܘܝܒܐ ܕܠܒܗܘܢ ܬܨܘܬ ܐܕܢܟ</p>
               </div>
               <div type="textpart" subtype="verse" n="18">
                  <p>ܠܡܕܢ ܠܝܬ̈ܡܐ ܘܠܒܝܫ̈ܐ ܕܠܐ ܢܘܣܦ ܬܘܒ ܠܡܘܒܕܘ ܒܢܝܢܫ̈ܐ ܡܢ ܐܪܥܐ</p>
               </div>
            </div>
            <div type="textpart" subtype="chapter" n="11">
               <div type="textpart" subtype="verse" n="1">
                  <p>ܒܡܪܝܐ ܣܒܪܬ ܐܝܟܢ ܐܡܪܝܢ ܐܢܬܘܢ ܠܢܦܫܝ ܢܘܕܝ ܘܫܟܢܝ ܥܠ ܛܘܪ̈ܐ ܐܝܟ ܨܦܪܐ</p>
               </div>
               <div type="textpart" subtype="verse" n="2">
                  <p>ܡܛܠ ܕܗܐ ܚ̈ܛܝܐ ܡܠܘ ܩܫܬܐ ܘܐܬܩܢܘ ܓܐܪ̈ܝܗܘܢ ܥܠ ܝܬܪܐ ܠܡܫܕܐ ܒܥܡܛܢܐ ܒܬܪ̈ܝܨܝܠܒܐ</p>
               </div>
               <div type="textpart" subtype="verse" n="3">
                  <p>ܡܛܠ ܕܡܕܡ ܕܥܬܕܬ ܣܚܦܘ. ܙܕܝܩܐ ܕܝܢ ܡܢܐ ܥܒܕ</p>
               </div>
               <div type="textpart" subtype="verse" n="4">
                  <p>ܡܪܝܐ ܒܗܝܟܠܐ ܕܩܘܕܫܗ ܡܪܝܐ ܒܫܡܝܐ ܟܘܪܣܝܗ ܥܝ̈ܢܘܗܝ ܚܙܝܢ ܘܬܡܪ̈ܘܗܝ ܒܚܪܝܢܠܒܢ̈ܝ ܐܢܫܐ</p>
               </div>
               <div type="textpart" subtype="verse" n="5">
                  <p>ܡܪܝܐ ܒܚܪ ܠܙܕܝܩ̈ܐ. ܠܥܘ̈ܠܐ ܘܠܪ̈ܚܡܝ ܥܘܠܐ ܣܢܬ ܢܦܫܗ</p>
               </div>
               <div type="textpart" subtype="verse" n="6">
                  <p>ܢܚܬܘ ܥܠ ܪ̈ܫܝܥܐ ܦܚ̈ܐ ܐܝܟ ܡܛܪܐ. ܢܘܪܐ ܘܟܒܪܝܬܐ. ܪܘܚܐ ܕܡܚܘܬܐ ܡܢܬܐ ܕܟܣܗܘܢ</p>
               </div>
               <div type="textpart" subtype="verse" n="7">
                  <p>ܡܛܠ ܕܙܕܝܩ ܗܘ ܡܪܝܐ ܘܙܕܝܩܘܬܐ ܪܚܡ. ܘܬܪܝܨܘܬܐ ܚܙܝܢ ܐ̈ܦܘܗܝ</p>
               </div>
            </div>
            <div type="textpart" subtype="chapter" n="12">
               <div type="textpart" subtype="verse" n="2">
                  <p>ܦܪܘܩ ܡܪܝܐ ܡܛܠ ܕܓܡܪ ܛܒܐ ܘܒܛܠܬ ܗܝܡܢܘܬܐ ܡܢ ܐܪܥܐ ܒܢ̈ܝ ܐܢܫܐ</p>
               </div>
               <div type="textpart" subtype="verse" n="3">
                  <p>ܣܪܝܩܘܬܐ ܡܡܠܠܝܢ ܘܓܒܪܐ ܥܡ ܚܒܪܗ ܒܣ̈ܦܘܬܐ ܡ̈ܦܠܓܬܐ ܒܠܒܐ ܘܒܠܒܐ ܡܡܠܠܝܢ</p>
               </div>
               <div type="textpart" subtype="verse" n="4">
                  <p>ܢܘܒܕ ܡܪܝܐ ܟܘܠܗܝܢ ܣܦܘܬ̈ܐ ܡ̈ܦܠܓܬܐ ܘܠܫ̈ܢܐ ܕܡܡ̈ܠܠܝܢ ܪ̈ܘܪܒܬܐ</p>
               </div>
               <div type="textpart" subtype="verse" n="5">
                  <p>ܕܐܡܪܘ ܠܫܢܢ ܢܘܪܒ ܣ̈ܦܘܬܐ ܕܝܠܢ ܐܢܝܢ ܡܢܘ ܡܪܢ</p>
               </div>
               <div type="textpart" subtype="verse" n="6">
                  <p>ܡܛܠ ܒܙܬܐ ܕܡܣ̈ܟܢܐ ܘܐܢܩܬܐ ܕܒܝܫ̈ܐ ܡܟܝܠ ܐܩܘܡ ܐܡܪ ܡܪܝܐ ܘܐܥܒܕ ܦܘܪܩܢܐ ܓܠܝܐܝܬ</p>
               </div>
               <div type="textpart" subtype="verse" n="7">
                  <p>ܡܐܡܪܗ ܕܡܪܝܐ ܡܐܡܪܐ ܗܘ ܕܟܝܐ. ܣܐܡܐ ܓܒܝܐ ܕܒܚܝܪ ܒܐܪܥܐ ܘܡܕܟܝ ܚܕ ܒܫܒܥܐ</p>
               </div>
               <div type="textpart" subtype="verse" n="8">
                  <p>ܘܐܢܬ ܡܪܝܐ ܬܛܪ ܐܢܘܢ ܫܘܙܒܝܢܝ ܘܦܨܢܝ ܡܢ ܕܪܐ ܗܢܐ ܠܥܠܡ</p>
               </div>
               <div type="textpart" subtype="verse" n="9">
                  <p>ܟܪ̈ܝܟܝܢ ܪ̈ܫܝܥܐ ܘܡܗܠܟܝܢ ܐܝܟ ܪܘܡܐ ܙܠܝܠܐ ܕܒ̈ܢܝ ܐܕܘܡ</p>
               </div>
            </div>
            <div type="textpart" subtype="chapter" n="13">
               <div type="textpart" subtype="verse" n="2">
                  <p>ܥܕܡܐ ܠܐܡܬܝ ܬܛܥܝܢܝ ܡܪܝܐ ܠܥܠܡ ܥܕܡܐ ܠܐܡܬܝ ܬܗܦܟ ܐ̈ܦܝܟ ܡܢܝ</p>
               </div>
               <div type="textpart" subtype="verse" n="3">
                  <p>ܥܕܡܐ ܠܐܡܬܝ ܬܣܝܡ ܬܟܪܝܬܐ ܒܢܦܫܝ ܘܕܐܘܘܢܐ ܒܠܒܝ ܟܠܝܘܡ ܥܕܡܐ ܠܐܡܬܝ ܢܬܬܪܝܡܒܥܠܕܒܒܝ ܥܠܝ</p>
               </div>
               <div type="textpart" subtype="verse" n="4">
                  <p>ܚܘܪ ܘܥܢܝܢܝ ܡܪܝܐ ܐܠܗܝ ܘܐܢܗܪ ܥܝܢ̈ܝ ܕܠܐ ܐܕܡܟ ܠܡܘܬܐ</p>
               </div>
               <div type="textpart" subtype="verse" n="5">
                  <p>ܘܠܐ ܢܐܡܪ ܒܥܠܕܒܒܝ ܕܙܟܝܬܗ ܘܐ̈ܠܘܨܝ ܢܚܕܘܢ ܠܝ ܟܕ ܐܙܘܥ</p>
               </div>
               <div type="textpart" subtype="verse" n="6">
                  <p>ܐܢܐ ܕܝܢ ܥܠ ܛܝܒܘܬܟ ܐܬܬܟܠܬ ܢܪܘܙ ܠܒܝ ܒܦܘܪܩܢܟ ܘܐܫܒܚ ܠܡܪܝܐ ܕܦܪܩܢܝ</p>
               </div>
            </div>
            <div type="textpart" subtype="chapter" n="14">
               <div type="textpart" subtype="verse" n="1">
                  <p>ܐܡܪ ܥܘܠܐ ܒܠܒܗ ܕܠܝܬ ܐܠܗܐ. ܐܬܚܒܠܘ ܘܐܬܛܢܦܘ ܒܨܢ̈ܥܬܗܘܢ ܘܠܝܬ ܕܥܒܕ ܛܒܬܐ</p>
               </div>
               <div type="textpart" subtype="verse" n="2">
                  <p>ܡܪܝܐ ܐܕܝܩ ܡܢ ܫܡܝܐ ܥܠ ܒܢܝܢܫ̈ܐ ܕܢܚܙܐ ܐܢ ܐܝܬ ܕܣܟܘܠܬܢ ܘܒܥܐ ܠܐܠܗܐ</p>
               </div>
               <div type="textpart" subtype="verse" n="3">
                  <p>ܟܠܗܘܢ ܣܛܘ ܐܝܟ ܚܕܐ ܘܐܣܬܠܝܘ ܘܠܝܬ ܕܥܒܕ ܛܒܬܐ ܐܦ ܠܐ ܚܕ</p>
               </div>
               <div type="textpart" subtype="verse" n="4">
                  <p>ܘܠܐ ܝܕܥܘ ܟܠ ܥܒ̈ܕܝ ܥܘܠܐ ܐ̈ܟܠܝ ܠܥܡܝ ܡܐܟܠ ܠܚܡܐ ܘܠܡܪܝܐ ܠܐ ܩܪܘ</p>
               </div>
               <div type="textpart" subtype="verse" n="5">
                  <p>ܬܡܢ ܕܚܠܘ ܕܚܠܬܐ ܡܛܠ ܕܐܠܗܐ ܒܕܪܐ ܗܘ ܕܙܕܝܩ̈ܐ</p>
               </div>
               <div type="textpart" subtype="verse" n="6">
                  <p>ܬܪܥܝܬܗ ܕܡܣܟܢܐ ܐܒܗܬܘ ܡܛܠ ܕܡܪܝܐ ܗܘ ܬܘܟܠܢܗ</p>
               </div>
               <div type="textpart" subtype="verse" n="7">
                  <p>ܡܢ ܢܬܠ ܡܢ ܨܗܝܘܢ ܦܘܪܩܢܐ ܠܐܝܣܪܝܠ ܡܐ ܕܡܗܦܟ ܡܪܝܐ ܫܒܝܬܐ ܕܥܡܗ. ܢܕܘܨ ܝܥܩܘܒܘܢܚܕܐ ܐܝܣܪܝܠ</p>
               </div>
            </div>
            <div type="textpart" subtype="chapter" n="15">
               <div type="textpart" subtype="verse" n="1">
                  <p>ܡܪܝܐ ܡܢܘ ܢܥܡܪ ܒܡܫܟܢܟ ܘܡܢ ܗܘ ܢܫܪܐ ܒܛܘܪܟ ܩܕܝܫܐ</p>
               </div>
               <div type="textpart" subtype="verse" n="2">
                  <p>ܐܝܢܐ ܕܡܗܠܟ ܕܠܐ ܡܘܡ ܘܥܒܕ ܙܕܝܩܘܬܐ ܘܡܡܠܠ ܩܘܫܬܐ ܒܠܒܗ</p>
               </div>
               <div type="textpart" subtype="verse" n="3">
                  <p>ܘܠܐ ܢܟܘܠܬܢ ܒܠܫܢܗ ܘܠܐ ܥܒܕ ܠܚܒܪܗ ܒܝܫܬܐ. ܘܫܘܚܕܐ ܥܠ ܩܪܝܒܗ ܠܐ ܡܩܒܠ</p>
               </div>
               <div type="textpart" subtype="verse" n="4">
                  <p>ܘܡܣܠܝ ܒܥܝܢ̈ܘܗܝ ܡܪܓܙܢܐ ܘܠܕܚ̈ܠܘܗܝ ܕܡܪܝܐ ܡܝܩܪ ܝܡܐ ܠܚܒܪܗ ܘܠܐ ܡܕܓܠ</p>
               </div>
               <div type="textpart" subtype="verse" n="5">
                  <p>ܘܟܣܦܗ ܒܪܒܝܬܐ ܠܐ ܝܗܒ ܘܫܘܚܕܐ ܥܠ ܙܟܝܐ ܠܐ ܢܣܒ ܡܢ ܕܥܒܕ ܗܠܝܢ ܟܐܝܢ ܗܘ ܘܠܐܡܬܬܙܝܥ ܠܥܠܡ</p>
               </div>
            </div>
            <div type="textpart" subtype="chapter" n="16">
               <div type="textpart" subtype="verse" n="1">
                  <p>ܢܛܪܝܢܝ ܐܠܗܐ ܡܛܠ ܕܥܠܝܟ ܐܬܬܟܠܬ</p>
               </div>
               <div type="textpart" subtype="verse" n="2">
                  <p>ܘܐܡܪܬ ܠܡܪܝܐ ܕܡܪܝ ܐܢܬ ܘܛܒܬܝ ܡܢ ܠܘܬܟ ܗܝ</p>
               </div>
               <div type="textpart" subtype="verse" n="3">
                  <p>ܐܦ ܠܩܕܝ̈ܫܐ ܕܒܐܪܥܐ ܘܡܫܒ̈ܚܐ ܕܟܠܗ ܨܒܝܢܝ ܒܗܘܢ</p>
               </div>
               <div type="textpart" subtype="verse" n="4">
                  <p>ܢܣܓܘܢ ܟܐ̈ܒܝܗܘܢ ܐܚܪ̈ܝܐ ܒܥܓܠ ܕܠܐ ܐܢܩܐ ܢܘܩܝ̈ܗܘܢ ܡܢ ܕܡܐ ܘܠܐ ܐܬܕܟܪܫ̈ܡܗܝܗܘܢ ܒܣ̈ܦܘܬܝ</p>
               </div>
               <div type="textpart" subtype="verse" n="5">
                  <p>ܡܪܝܐ ܡܢܬܐ ܕܝܪܬܘܬܝ ܘܕܟܣܝ ܐܢܬ ܡܦܢܐ ܠܝ ܝܪܬܘܬܝ</p>
               </div>
               <div type="textpart" subtype="verse" n="6">
                  <p>ܚܒ̈ܠܐ ܢܦܠܘ ܠܝ ܒܛܪ̈ܩܐ. ܐܦ ܝܪܬܘܬܝ ܫܦܪܬ ܠܝ</p>
               </div>
               <div type="textpart" subtype="verse" n="7">
                  <p>ܐܒܪܟ ܠܡܪܝܐ ܕܡܠܟܢܝ ܐܦ ܒ̈ܠܝܠܘܬܐ ܪ̈ܕܝܢܝ ܟܘ̈ܠܝܬܝ</p>
               </div>
               <div type="textpart" subtype="verse" n="8">
                  <p>ܣܡܬ ܠܡܪܝܐ ܠܘܩܒܠܝ ܒܟܠ ܙܒܢ ܘܗܘܐ ܡܢ ܝܡܝܢܝ ܕܠܐ ܐܙܘܥ</p>
               </div>
               <div type="textpart" subtype="verse" n="9">
                  <p>ܡܛܠ ܗܢܐ ܚܕܝ ܠܒܝ ܘܕܨ ܐܝܩܪܝ ܐܦ ܒܣܪܝ ܢܫܪܐ ܒܫܠܝܐ</p>
               </div>
               <div type="textpart" subtype="verse" n="10">
                  <p>ܡܛܠ ܕܠܐ ܫܒܩܬ ܠܢܦܫܝ ܒܫܝܘܠ ܘܠܐ ܝܗܒܬ ܠܚܣܝܟ ܠܡܚܙܐ ܚܒܠܐ</p>
               </div>
               <div type="textpart" subtype="verse" n="11">
                  <p>ܬܚܘܝܢܝ ܐܘܪܚܟ ܕܚ̈ܝܐ ܘܐܣܒܥ ܡܢ ܚܕܘܬܗ ܕܦܪܨܘܦܟ. ܘܡܢ ܒܣܝܡܘܬܐ ܕܙܟܘܬܐ ܕܝܡܝܢܟ</p>
               </div>
            </div>
            <div type="textpart" subtype="chapter" n="17">
               <div type="textpart" subtype="verse" n="1">
                  <p>ܫܡܥ ܡܪܝܐ ܩܕܝܫܐ ܘܚܘܪ ܒܒܥܘܬܝ ܘܨܘܬ ܨܠܘܬܝ ܕܠܐ ܡܢ ܣ̈ܦܘܬܐ ܢܟܘ̈ܠܬܢܝܬܐ</p>
               </div>
               <div type="textpart" subtype="verse" n="2">
                  <p>ܡܢ ܩܕܡܝܟ ܕܝܢܝ ܢܦܘܩ ܘܥܝܢ̈ܝܟ ܢܚ̈ܙܝܢ ܬܪܝܨܘܬܐ</p>
               </div>
               <div type="textpart" subtype="verse" n="3">
                  <p>ܒܚܪܬ ܠܒܝ ܘܣܥܪܬܢܝ ܒܠܠܝܐ ܘܒܩܝܬܢܝ ܘܠܐ ܐܫܟܚܬ ܒܝ ܥܘܠܐ ܘܠܐ ܥܒܪܘ ܥܠ ܦܘܡܝ</p>
               </div>
               <div type="textpart" subtype="verse" n="4">
                  <p>ܥܒ̈ܕܐ ܕܒܢܝܢܫ̈ܐ ܒܡܡܠܠܐ ܕܣܦܘ̈ܬܐ ܐܠܐ ܢܛܪܬܢܝ ܡܢ ܐܘܪ̈ܚܬܐ ܒܝܫ̈ܬܐ</p>
               </div>
               <div type="textpart" subtype="verse" n="5">
                  <p>ܣܡܟܬ ܗ̈ܠܟܬܝ ܒܫ̈ܒܝܠܝܟ ܕܠܐ ܢܙܘ̈ܥܢ ܦܣ̈ܥܬܝ</p>
               </div>
               <div type="textpart" subtype="verse" n="6">
                  <p>ܐܢܐ ܩܪܝܬܟ ܡܛܠ ܕܥܢܝܬܢܝ ܐܠܗܐ ܨܠܝ ܐܕܢܟ ܠܘܬܝ ܘܫܡܥ ܡ̈ܠܝ</p>
               </div>
               <div type="textpart" subtype="verse" n="7">
                  <p>ܘܥܒܕܝܗܝ ܬܕܡܘܪܬܐ ܠܚܣܝܟ ܘܦܪܘܩܐ ܕܐܝܠܝܢ ܕܡܣܒܪܝܢ ܡܢ ܐܝܠܝܢ ܕܩܝܡܝܢ ܠܘܩܒܠܝܡܝܢܟ</p>
               </div>
               <div type="textpart" subtype="verse" n="8">
                  <p>ܢܛܪܝܢܝ ܐܝܟ ܒܒܬܐ ܕܥܝܢܐ ܘܒܛܠܠܐ ܕܟܢ̈ܦܝܟ ܣܬܪܝܢܝ</p>
               </div>
               <div type="textpart" subtype="verse" n="9">
                  <p>ܡܢ ܩܕܡ ܚ̈ܛܝܐ ܗܠܝܢ ܕܒܙܘܢܝ ܘܒ̈ܥܠܕܒܒܝܗ̇ ܕܢܦܫܝ ܕܣܡܘ ܥܠܝ</p>
               </div>
               <div type="textpart" subtype="verse" n="10">
                  <p>ܣܟܘܪ ܦܘܡܗܘܢ ܕܡܠܠܘ ܫܒܗܪܢܘܬܐ</p>
               </div>
               <div type="textpart" subtype="verse" n="11">
                  <p>ܫܒܚܘܢܝ ܘܗܫܐ ܟܪܟܘܢܝ ܣܡܘ ܥܝܢ̈ܝܗܘܢ ܕܢܪܡܘܢܢܝ ܒܐܪܥܐ</p>
               </div>
               <div type="textpart" subtype="verse" n="12">
                  <p>ܕܡܝܢ ܠܐܪܝܐ ܕܒܥܐ ܠܡܬܒܪ ܘܐܝܟ ܓܘܪܝܐ ܕܐܪܝܐ ܕܝܬܒ ܒܛܘܫܝܐ</p>
               </div>
               <div type="textpart" subtype="verse" n="13">
                  <p>ܩܘܡ ܡܪܝܐ ܩܕܡ ܐ̈ܦܝܗܘܢ ܘܐܒܪܟ ܐܢܘܢ ܘܦܨܗ̇ ܠܢܦܫܝ ܡܢ ܪ̈ܫܝܥܐ ܘܡܢ ܚܪܒܐ</p>
               </div>
               <div type="textpart" subtype="verse" n="14">
                  <p>ܘܡܢ ܡ̈ܝܬܐ ܕܡܝܬܝܢ ܡܢ ܐ̈ܝܕܝܟ ܡܪܝܐ ܘܡܢ ܡ̈ܝܬܐ ܕܚܦܪܐ ܬܦܠܓ ܐܢܘܢ ܒܚ̈ܝܐܘܣܝ̈ܡܬܟ ܡܠܝ ܟܪܣܗܘܢ ܢܣܒܥܘܢ ܒ̈ܢܝܐ ܘܢܫܒܩܘܢ ܫܪܟܐ ܠܒܢܝ̈ܗܘܢ</p>
               </div>
               <div type="textpart" subtype="verse" n="15">
                  <p>ܐܢܐ ܕܝܢ ܒܙܕܝܩܘܬܐ ܐܚܙܐ ܐ̈ܦܝܟ ܘܐܣܒܥ ܡܐ ܕܐܬܬܥܝܪܬ ܗܝܡܢܘܬܟ</p>
               </div>
            </div>
            <div type="textpart" subtype="chapter" n="18">
               <div type="textpart" subtype="verse" n="2">
                  <p>ܐܪܚܡܟ ܡܪܝܐ ܚܝܠܝ</p>
               </div>
               <div type="textpart" subtype="verse" n="3">
                  <p>ܘܬܘܟܠܢܝ ܘܒܝܬ ܓܘܣܝ ܡܦܨܝܢܝ ܐܠܗܐ ܬܩܝܦܐ ܕܬܟܝܠ ܐܢܐ ܥܠܘܗܝ ܡܣܝܥܢܝ ܘܩܪܢܐܕܦܘܪܩܢܝ ܘܒܝܬ ܓܘܣܝ</p>
               </div>
               <div type="textpart" subtype="verse" n="4">
                  <p>ܡܫܒܚܐ ܐܩܪܐ ܠܡܪܝܐ ܘܡܢ ܒ̈ܥܠܕܒܒܝ ܐܬܦܪܩ</p>
               </div>
               <div type="textpart" subtype="verse" n="5">
                  <p>ܡܛܠ ܕܚܕܪܘܢܝ ܚܒ̈ܠܐ ܕܡܘܬܐ ܘܕܓܠܘ̈ܬܐ ܕܥܘ̈ܠܐ ܕܠܚ̈ܢܝ</p>
               </div>
               <div type="textpart" subtype="verse" n="6">
                  <p>ܘܚ̈ܒܠܐ ܕܫܝܘܠ ܟܪܟܘܢܝ ܘܩܕܡܘܢܝ ܦܚ̈ܘܗܝ ܕܡܘܬܐ</p>
               </div>
               <div type="textpart" subtype="verse" n="7">
                  <p>ܒܐܘܠܨܢܝ ܩܪܝܬ ܠܡܪܝܐ ܘܠܐܠܗܝ ܩܪܝܬ ܘܫܡܥ ܡܢ ܗܝܟܠܗ ܒܩܠܝ ܘܓܥܬܝ ܩܕܡܘܗܝ ܘܥܠܬܒܐ̈ܕܢܘܗܝ</p>
               </div>
               <div type="textpart" subtype="verse" n="8">
                  <p>ܐܬܕܠܚܬ ܘܙܥܬ ܐܪܥܐ ܘܫܬܐ̈ܣܐ ܕܛܘܪ̈ܐ ܙ̈ܥܝ ܘܐܬܬܠܚܝ ܡܛܠ ܕܐܬܚܡܬ ܥܠܝܗܘܢ</p>
               </div>
               <div type="textpart" subtype="verse" n="9">
                  <p>ܣܠܩ ܬܢܢܐ ܒܪܘܓܙܗ ܘܢܘܪܐ ܡܢ ܦܪܨܘܦܗ ܐܬܓܘܙܠܬ ܘܓܘܡܪ̈ܐ ܚ̈ܒܢ ܡܢܗ</p>
               </div>
               <div type="textpart" subtype="verse" n="10">
                  <p>ܐܪܟܢ ܫܡܝܐ ܘܢܚܬ ܘܥܪ̈ܦܠܐ ܬܚܝܬ ܪ̈ܓܠܘܗܝ</p>
               </div>
               <div type="textpart" subtype="verse" n="11">
                  <p>ܪܟܒ ܥܠ ܟܪ̈ܘܒܐ ܘܦܪܚ ܘܛܣ ܥܠ ܟܢ̈ܦܝܗ̇ ܕܪܘܚܐ</p>
               </div>
               <div type="textpart" subtype="verse" n="12">
                  <p>ܣܡ ܚܫܘܟܐ ܠܓܢܝܗ ܘܟܪܟܗ ܡܛܠܠܗ ܘܚܫܘܟܐ ܕܡ̈ܝܐ ܒܥܢ̈ܢܐ ܕܐܐܪ</p>
               </div>
               <div type="textpart" subtype="verse" n="13">
                  <p>ܡܢ ܙܗܪܐ ܕܡܛܠܠܗ ܥܢ̈ܢܘܗܝ ܥܒܕ ܒܪܕܐ ܘܓܘܡܪ̈ܐ ܕܢܘܪܐ</p>
               </div>
               <div type="textpart" subtype="verse" n="14">
                  <p>ܘܪܥܡ ܒܫܡܝܐ ܡܪܝܐ ܘܥܠܝܐ ܝܗܒ ܩܠܗ ܒܪܕܐ ܘܓܘܡܪ̈ܐ ܕܢܘܪܐ</p>
               </div>
               <div type="textpart" subtype="verse" n="15">
                  <p>ܫܕܪ ܓܐܪ̈ܘܗܝ ܘܒܕܪ ܐܢܘܢ ܒܪ̈ܩܘܗܝ ܐܣܓܝ ܘܕܠܚ ܐܢܘܢ</p>
               </div>
               <div type="textpart" subtype="verse" n="16">
                  <p>ܘܐܬܚܙܝܘ ܡܒ̈ܘܥܐ ܕܡ̈ܝܐ ܘܐܬܓܠܝ ܫܬܐ̈ܣܝܗ̇ ܕܬܒܝܠ ܡܢ ܟܐܬܟ ܡܪܝܐ ܘܡܢ ܢܫܡܬܐܕܪܘܚܐ ܕܪܘܓܙܟ</p>
               </div>
               <div type="textpart" subtype="verse" n="17">
                  <p>ܫܕܪ ܡܢ ܡܪܘܡܐ ܘܫܠܢܝ ܘܩܒܠܢܝ ܡܢ ܡ̈ܝܐ ܣ̈ܓܝܐܐ</p>
               </div>
               <div type="textpart" subtype="verse" n="18">
                  <p>ܘܦܨܝܢܝ ܡܢ ܒ̈ܥܠܕܒܒܝ ܥܫܝ̈ܢܐ. ܘܡܢ ܣ̈ܢܐܝ ܕܥܫܢܘ ܡܢܝ</p>
               </div>
               <div type="textpart" subtype="verse" n="19">
                  <p>ܩܕܡܘܢܝ ܒܝܘܡܐ ܕܥܩܬܝ ܘܗܘܐ ܠܝ ܡܪܝܐ ܦܪܘܩܐ</p>
               </div>
               <div type="textpart" subtype="verse" n="20">
                  <p>ܘܐܦܩܢܝ ܠܐܪܘܚܬܐ. ܘܦܨܝܢܝ ܡܛܠ ܕܨܒܐ ܒܝ</p>
               </div>
               <div type="textpart" subtype="verse" n="21">
                  <p>ܘܦܪܥܢܝ ܡܪܝܐ ܐܝܟ ܙܕܝܩܘܬܝ ܘܐܝܟ ܕܟܝܘܬܐ ܕܐ̈ܝܕܝ ܫܠܡܢܝ</p>
               </div>
               <div type="textpart" subtype="verse" n="22">
                  <p>ܡܛܠ ܕܢܛܪܬ ܐܘܪ̈ܚܬܗ ܕܡܪܝܐ ܘܠܐ ܐܬܡܪܕܬ ܡܢ ܐܠܗܝ</p>
               </div>
               <div type="textpart" subtype="verse" n="23">
                  <p>ܡܛܠ ܕܟܠܗܘܢ ܕܝܢ̈ܘܗܝ ܠܘܩܒܠܝ ܘܢܡܘ̈ܣܘܗܝ ܠܐ ܐܥܒܪܬ ܡܢܝ</p>
               </div>
               <div type="textpart" subtype="verse" n="24">
                  <p>ܘܗܘܝܬ ܕܠܐ ܡܘܡ ܥܡܗ ܘܐܙܕܗܪܬ ܡܢ ܚ̈ܛܗܝ</p>
               </div>
               <div type="textpart" subtype="verse" n="25">
                  <p>ܘܦܪܥܢܝ ܡܪܝܐ ܐܝܟ ܙܕܝܩܘܬܝ ܘܐܝܟ ܕܟܝܘܬܐ ܕܐ̈ܝܕܝ ܩܕܡ ܥܝܢ̈ܘܗܝ</p>
               </div>
               <div type="textpart" subtype="verse" n="26">
                  <p>ܥܡ ܚܣܝܐ ܚܣܝܐ ܬܗܘܐ. ܘܥܡ ܬܡܝܡܐ ܬܬܡܡ</p>
               </div>
               <div type="textpart" subtype="verse" n="27">
                  <p>ܘܥܡ ܓܒܝܐ ܬܬܓܒܐ ܘܥܡ ܥܩܝܡܐ ܬܬܦܬܠ</p>
               </div>
               <div type="textpart" subtype="verse" n="28">
                  <p>ܡܛܠ ܕܐܢܬ ܥܡܐ ܡܣܟܢܐ ܬܦܪܘܩ ܘܥܝ̈ܢܐ ܪ̈ܡܬܐ ܬܡܟܟ</p>
               </div>
               <div type="textpart" subtype="verse" n="29">
                  <p>ܐܢܬ ܬܢܗܪ ܫܪܓܝ ܡܪܝܐ ܐܠܗܝ ܢܢܗܪ ܚܫܘܟܝ</p>
               </div>
               <div type="textpart" subtype="verse" n="30">
                  <p>ܡܛܠ ܕܒܟ ܐܪܗܛ ܥܠ ܓܝܣܐ ܘܒܐܠܗܝ ܐܫܘܪ ܫܘܪܐ</p>
               </div>
               <div type="textpart" subtype="verse" n="31">
                  <p>ܐܠܗܐ ܕܕܠܐ ܡܘܡ ܐܘܪܚܗ ܡܐܡܪܗ ܕܡܪܝܐ ܒܩܐ ܘܡܥܕܪ ܠܟܠ ܕܬܟܝܠܝܢ ܥܠܘܗܝ</p>
               </div>
               <div type="textpart" subtype="verse" n="32">
                  <p>ܡܛܘܠ ܕܠܝܬ ܐܠܗܐ ܠܒܪ ܡܢ ܡܪܝܐ ܘܠܝܬ ܕܬܩܝܦ ܐܝܟ ܐܠܗܢ</p>
               </div>
               <div type="textpart" subtype="verse" n="33">
                  <p>ܐܠܗܐ ܕܚܙܩܢܝ ܚܝܠܐ ܘܝܗܒ ܕܠܐ ܡܘܡ ܐܘܪܚܝ</p>
               </div>
               <div type="textpart" subtype="verse" n="34">
                  <p>ܥܒܕ ܪ̈ܓܠܝ ܐܝܟ ܕܐܝܠܐ ܘܥܠ ܪܘܡܝ ܐܩܝܡܢܝ</p>
               </div>
               <div type="textpart" subtype="verse" n="35">
                  <p>ܐܠܦ ܐ̈ܝܕܝ ܠܩܪܒܐ ܘܫܪܪ ܐܝܟ ܩܫܬܐ ܕܢܚܫܐ ܕܪ̈ܥܝ</p>
               </div>
               <div type="textpart" subtype="verse" n="36">
                  <p>ܝܗܒܬ ܠܝ ܣܟܪܐ ܕܦܘܪܩܢܐ. ܝܡܝܢܟ ܬܣܝܥܢܝ ܘܡܪܕܘܬܟ ܬܪܒܝܢܝ</p>
               </div>
               <div type="textpart" subtype="verse" n="37">
                  <p>ܐܪܘܚܬ ܦܣ̈ܥܬܝ ܬܚܘܬܝ ܕܠܐ ܢܙܘܥܘܢ ܩܘܪ̈ܨܠܝ</p>
               </div>
               <div type="textpart" subtype="verse" n="38">
                  <p>ܐܪܕܘܦ ܒ̈ܥܠܕܒܒܝ ܘܐܕܪܟ ܐܢܘܢ ܘܠܐ ܐܗܦܘܟ ܥܕܡܐ ܕܐܓܡܪ ܐܢܘܢ</p>
               </div>
               <div type="textpart" subtype="verse" n="39">
                  <p>ܐܡܚܐ ܐܢܘܢ ܘܠܐ ܢܫܟܚܘܢ ܠܡܩܡ ܘܢܦܠܘܢ ܬܚܝܬ ܪ̈ܓܠܝ</p>
               </div>
               <div type="textpart" subtype="verse" n="40">
                  <p>ܬܚܙܩܢܝ ܚܝܠܐ ܒܩܪܒܐ ܘܬܒܪܟ ܠܕܩܝܡܝܢ ܥܠܝ ܬܚܘܬܝ</p>
               </div>
               <div type="textpart" subtype="verse" n="41">
                  <p>ܘܠܒ̈ܥܠܕܒܒܝ ܬܬܒܪ ܩܕܡܝ ܘܠܣ̈ܢܐܝ ܐܫܬܩ ܐܢܘܢ</p>
               </div>
               <div type="textpart" subtype="verse" n="42">
                  <p>ܢܓܥܘܢ ܘܠܐ ܢܗܘܐ ܠܗܘܢ ܦܪܘܩܐ ܢܒܥܘܢ ܡܢ ܡܪܝܐ ܘܠܐ ܢܥܢܐ ܐܢܘܢ</p>
               </div>
               <div type="textpart" subtype="verse" n="43">
                  <p>ܐܫܚܘܩ ܐܢܘܢ ܐܝܟ ܥܦܪܐ ܥܠ ܐ̈ܦܝ ܪܘܚܐ ܘܐܝܟ ܣܝܢܐ ܕܫ̈ܘܩܐ ܐܕܘܫ ܐܢܘܢ</p>
               </div>
               <div type="textpart" subtype="verse" n="44">
                  <p>ܬܦܨܝܢܝ ܡܢ ܕܝܢ̈ܘܗܝ ܕܥܡܐ ܘܬܥܒܕܢܝ ܪܝܫܐ ܠܥܡ̈ܡܐ ܥܡܐ ܕܠܐ ܝܕܥܬ ܢܦܠܚܘܢܢܝ</p>
               </div>
               <div type="textpart" subtype="verse" n="45">
                  <p>ܘܡܫܡܥ ܐܕܢܐ ܢܫܡܥܘܢܢܝ ܒܢ̈ܝܐ ܢܘܟܪ̈ܝܐ ܢܫܬܥܒܕܘܢ ܠܝ</p>
               </div>
               <div type="textpart" subtype="verse" n="46">
                  <p>ܒܢ̈ܝܐ ܢܘܟܪ̈ܝܐ ܢܬܟܠܘܢ ܘܢܬܚܓܪܘܢ ܡܢ ܫܒܝ̈ܠܝܗܘܢ</p>
               </div>
               <div type="textpart" subtype="verse" n="47">
                  <p>ܚܝ ܗܘ ܡܪܝܐ ܘܒܪܝܟ ܗܘ ܡܚܝܠܢܝ ܐܬܬܪܝܡ ܐܠܗܝ ܘܦܪܘܩܝ</p>
               </div>
               <div type="textpart" subtype="verse" n="48">
                  <p>ܐܠܗܐ ܕܝܗܒ ܠܝ ܬܒܥܬܐ ܘܫܥܒܕ ܠܥܡ̈ܡܐ ܬܚܘܬܝ</p>
               </div>
               <div type="textpart" subtype="verse" n="49">
                  <p>ܘܦܨܝܢܝ ܡܢ ܒ̈ܥܠܕܒܒܝ ܘܡܢ ܐܝܠܝܢ ܕܩܝܡܝܢ ܥܠܝ ܐܪܝܡܝܢܝ ܘܡܢ ܓܒܪ̈ܐ ܥܘ̈ܠܐܬܦܨܝܢܝ</p>
               </div>
               <div type="textpart" subtype="verse" n="50">
                  <p>ܡܛܠ ܗܢܐ ܐܘܕܐ ܠܟ ܒܝܬ ܥܡ̈ܡܐ ܡܪܝ ܘܠܫܡܟ ܐܙܡܪ</p>
               </div>
               <div type="textpart" subtype="verse" n="51">
                  <p>ܡܘܪܒ ܦܘܪܩܢܐ ܕܡܠܟܗ ܘܥܒܕ ܛܝܒܘܬܐ ܠܡܫܝܚܗ ܠܕܘܝܕ ܘܠܙܪܥܗ ܥܕܡܐ ܠܥܠܡ</p>
               </div>
            </div>
            <div type="textpart" subtype="chapter" n="19">
               <div type="textpart" subtype="verse" n="2">
                  <p>ܫܡܝܐ ܡܫܬܥܝܢ ܫܘܒܚܗ ܕܐܠܗܐ ܘܥܒܕ ܐ̈ܝܕܘܗܝ ܡܚܘܐ ܐܪܩܝܥܐ</p>
               </div>
               <div type="textpart" subtype="verse" n="3">
                  <p>ܝܘܡܐ ܠܝܘܡܐ ܡܒܥ ܡܐܡܪܐ ܠܠܝܐ ܠܠܠܝܐ ܡܚܘܐ ܡܕܥܐ</p>
               </div>
               <div type="textpart" subtype="verse" n="4">
                  <p>ܠܝܬ ܡܐܡܪܐ ܐܦ ܠܐ ܡ̈ܠܐ ܕܠܐ ܢܫܬܡܥ ܒܩܠܗܘܢ</p>
               </div>
               <div type="textpart" subtype="verse" n="5">
                  <p>ܒܟܠܗ̇ ܐܪܥܐ ܢܦܩܬ ܣܒܪܬܗܘܢ ܘܒܣܘ̈ܦܝܗ̇ ܕܬܒܝܠ ܡܠܝܗ̈ܘܢ ܘܥܠ ܫܡܫܐ ܢܩܫ ܡܫܟܢܗܒܗܘܢ</p>
               </div>
               <div type="textpart" subtype="verse" n="6">
                  <p>ܘܗܘ ܐܝܟ ܚܬܢܐ ܕܢܦܩ ܡܢ ܒܝܬ ܓܢܘܢܐ ܢܕܘܨ ܐܝܟ ܓܢܒܪܐ ܠܡܪܗܛ ܐܘܪܚܗ</p>
               </div>
               <div type="textpart" subtype="verse" n="7">
                  <p>ܘܡܢ ܣܘ̈ܦܝ ܫܡܝܐ ܡܦܩܗ ܘܡܣܡܟܗ ܥܠ ܣܘ̈ܦܝ ܫܡܝܐ ܘܠܝܬ ܕܛܫܐ ܡܢ ܠܗܓܗ</p>
               </div>
               <div type="textpart" subtype="verse" n="8">
                  <p>ܢܡܘܣܗ ܕܡܪܝܐ ܕܠܐ ܡܘܡ ܘܡܦܢܐ ܢܦܫܐ ܣܗܕܘܬܗ ܕܡܪܝܐ ܡܗܝܡܢܐ ܘܡܚܟܡܐ ܝܠܘ̈ܕܐ</p>
               </div>
               <div type="textpart" subtype="verse" n="9">
                  <p>ܦܘܩ̈ܕܢܘܗܝ ܕܡܪܝܐ ܬܪ̈ܝܨܝܢ ܘܡܚܕܝܢ ܠܒܐ ܦܘܩܕܢܗ ܕܡܪܝܐ ܓܒܐ ܘܡܢܗܪ ܥܝܢ̈ܐ</p>
               </div>
               <div type="textpart" subtype="verse" n="10">
                  <p>ܕܚܠܬܗ ܕܡܪܝܐ ܕܟܝܐ ܘܩܝܡܐ ܠܥܠܡ ܕܝ̈ܢܘܗܝ ܕܡܪܝܐ ܒܩܘܫܬܐ ܘܟܐ̈ܢܝܢ ܒܟܠ ܡܕܡ</p>
               </div>
               <div type="textpart" subtype="verse" n="11">
                  <p>ܘܪ̈ܓܝܓܝܢ ܡܢ ܕܗܒܐ ܘܡܢ ܟܐ̈ܦܐ ܛܒ̈ܬܐ ܘܚܠܝܢ ܡܢ ܕܒܫܐ ܘܡܢ ܟܟܪܝܬܐ</p>
               </div>
               <div type="textpart" subtype="verse" n="12">
                  <p>ܘܐܦ ܥܒܕܟ ܢܙܕܗܪ ܒܗܘܢ ܐܢ ܢܛܪ ܐܢܘܢ ܢܬܦܪܥ ܣܓܝ</p>
               </div>
               <div type="textpart" subtype="verse" n="13">
                  <p>ܫܪ̈ܥܬܐ ܡܢܘ ܡܣܬܟܠ ܘܡܢ ܛܫܝ̈ܬܐ ܙܟܢܝ</p>
               </div>
               <div type="textpart" subtype="verse" n="14">
                  <p>ܐܦ ܡܢ ܥܘܠܐ ܚܣܘܟܝܗܝ ܠܥܒܕܟ ܕܠܐ ܢܫܬܠܛܘܢ ܒܝ ܒܝܫ̈ܐ ܘܐܬܕܟܐ ܡܢ ܚ̈ܛܗܝ</p>
               </div>
               <div type="textpart" subtype="verse" n="15">
                  <p>ܢܗ̈ܘܝܢ ܠܨܒܝܢܟ ܡ̈ܠܘܗܝ ܕܦܘܡܝ ܘܪܢܝܗ ܕܠܒܝ ܩܕܡܝܟ ܡܪܝܐ ܥܕܘܪܝ ܘܦܪܘܩܝ</p>
               </div>
            </div>
            <div type="textpart" subtype="chapter" n="20">
               <div type="textpart" subtype="verse" n="2">
                  <p>ܢܥܢܝܟ ܡܪܝܐ ܒܝܘܡܐ ܕܐܘܠܨܢܐ ܘܢܥܕܪܟ ܫܡܐ ܕܐܠܗܗ ܕܝܥܩܘܒ</p>
               </div>
               <div type="textpart" subtype="verse" n="3">
                  <p>ܢܫܕܪ ܠܟ ܥܘܕܪܢܐ ܡܢ ܡܩܕܫܗ ܘܡܢ ܨܗܝܘܢ ܢܣܝܥܟ</p>
               </div>
               <div type="textpart" subtype="verse" n="4">
                  <p>ܢܬܕܟܪ ܠܟ ܡܪܝܐ ܟܠܗܘܢ ܩܘܪ̈ܒܢܝܟ. ܘܝܩ̈ܕܝܟ ܗܘ ܢܕܗܢ</p>
               </div>
               <div type="textpart" subtype="verse" n="5">
                  <p>ܢܬܠ ܠܟ ܡܪܝܐ ܐܝܟ ܠܒܟ ܘܐܝܟ ܟܠܗ̇ ܬܪܥܝܬܟ ܢܫܡܠܐ</p>
               </div>
               <div type="textpart" subtype="verse" n="6">
                  <p>ܘܢܫܒܚ ܒܦܘܪܩܢܟ ܘܒܫܡܗ ܕܐܠܗܢ ܢܬܬܪܝܡ ܢܥܒܕ ܡܪܝܐ ܟܠܗ ܨܒܝܢܟ</p>
               </div>
               <div type="textpart" subtype="verse" n="7">
                  <p>ܡܟܝܠ ܝܕܝܥܐ ܗܝ ܕܦܪܩ ܐܠܗܐ ܠܡܫܝܚܗ ܘܥܢܝܗܝ ܡܢ ܫܡܝܐ ܕܩܘܕܫܗ ܒܚܝܠܐ ܕܦܘܪܩܢܐܕܝܡܝܢܗ</p>
               </div>
               <div type="textpart" subtype="verse" n="8">
                  <p>ܗܠܝܢ ܒܡܪ̈ܟܒܬܐ ܘܗܠܝܢ ܒܪ̈ܟܫܐ ܘܚܢܢ ܒܫܡܗ ܕܡܪܝܐ ܐܠܗܢ ܢܥܫܢ</p>
               </div>
               <div type="textpart" subtype="verse" n="9">
                  <p>ܗܢܘܢ ܒܪܟܘ ܘܢܦܠܘ ܘܚܢܢ ܩܡܢ ܘܐܬܛܝܒܢ</p>
               </div>
               <div type="textpart" subtype="verse" n="10">
                  <p>ܡܪܝܐ ܢܦܪܩܢ ܘܡܠܟܢ ܢܥܢܝܢ ܒܝܘܡܐ ܕܢܩܪܝܘܗܝ</p>
               </div>
            </div>
            <div type="textpart" subtype="chapter" n="21">
               <div type="textpart" subtype="verse" n="2">
                  <p>ܡܪܝܐ ܒܚܝܠܟ ܢܚܕܐ ܡܠܟܐ ܘܒܦܘܪܩܢܟ ܢܕܘܨ ܪܘܪܒܐܝܬ</p>
               </div>
               <div type="textpart" subtype="verse" n="3">
                  <p>ܪܓܬܐ ܕܠܒܗ ܝܗܒܬ ܠܗ ܘܛܘܝܒܐ ܕܣܦܘ̈ܬܗ ܠܐ ܟܠܝܬܝܗܝ</p>
               </div>
               <div type="textpart" subtype="verse" n="4">
                  <p>ܡܛܠ ܕܩܪܡܬܝܗܝ ܒܘܪܟܬܐ ܛܒܬܐ ܘܣܡܬ ܒܪܝܫܗ ܟܠܝܠܐ ܡܫܒܚܐ</p>
               </div>
               <div type="textpart" subtype="verse" n="5">
                  <p>ܚ̈ܝܐ ܫܐܠܟ ܘܝܗܒܬ ܠܗ ܢܘܓܪܐ ܕܝܘܡ̈ܬܐ ܠܥܠܡ ܥܠܡܝܢ</p>
               </div>
               <div type="textpart" subtype="verse" n="6">
                  <p>ܝܪܒ ܫܘܒܚܗ ܒܦܘܪܩܢܟ ܫܘܒܚܐ ܘܙܝܘܐ ܣܡܬ ܥܠܘܗܝ</p>
               </div>
               <div type="textpart" subtype="verse" n="7">
                  <p>ܡܛܠ ܕܥܒܕܬܝܗܝ ܒܘܪܟܬܐ ܠܥܠܡ ܥܠܡܝܢ ܘܚܕܝܬܝܗܝ ܒܚܕܘܬܗ ܕܦܪܨܘܦܟ</p>
               </div>
               <div type="textpart" subtype="verse" n="8">
                  <p>ܡܛܠ ܕܡܠܟܐ ܡܣܒܪ ܒܡܪܝܐ ܒܛܝܒܘܬܗ ܕܡܪܝܡܐ ܠܐ ܢܬܬܙܝܥ</p>
               </div>
               <div type="textpart" subtype="verse" n="9">
                  <p>ܬܫܟܚ ܐܝܕܟ ܠܟܠܗܘܢ ܒ̈ܥܠܕܒܒܝܟ ܘܝܡܝܢܟ ܬܫܟܚ ܠܣܢܐܝ̈ܟ</p>
               </div>
               <div type="textpart" subtype="verse" n="10">
                  <p>ܬܥܒܕ ܐܢܘܢ ܐܝܟ ܬܢܘܪܐ ܕܢܘܪܐ ܠܙܒܢܐ ܕܪܘܓܙܐ ܡܪܝܐ ܒܪܘܓܙܗ ܢܘܩܕ ܐܢܘܢ ܘܬܐܟܘܠܐܢܘܢ ܢܘܪܐ</p>
               </div>
               <div type="textpart" subtype="verse" n="11">
                  <p>ܘܦܐܪ̈ܝܗܘܢ ܡܢ ܐܪܥܐ ܬܘܒܕ ܘܙܪܥܗܘܢ ܡܢ ܒܢ̈ܝ ܐܢܫܐ</p>
               </div>
               <div type="textpart" subtype="verse" n="12">
                  <p>ܡܛܠ ܕܨܠܘ ܥܠܝܟ ܒܝܫܬܐ ܘܐܬܚܫܒܘ ܬܪܥܝܬܐ ܘܠܐ ܐܬܡܨܝܘ ܚܝܠܐ</p>
               </div>
               <div type="textpart" subtype="verse" n="13">
                  <p>ܬܣܝܡ ܒܗܘܢ ܟܘܬܡܐ ܘܛܘܝܒܟ ܬܬܩܢ ܥܠ ܦܪ̈ܨܘܦܝܗܘܢ</p>
               </div>
               <div type="textpart" subtype="verse" n="14">
                  <p>ܐܬܬܪܝܡ ܡܪܝܐ ܒܥܘܫܢܟ ܢܙܡܪ ܘܢܫܒܚ ܓܢܒܪܘܬܟ</p>
               </div>
            </div>
            <div type="textpart" subtype="chapter" n="22">
               <div type="textpart" subtype="verse" n="2">
                  <p>ܐܠܗܝ ܐܠܗܝ ܠܡܢܐ ܫܒܩܬܢܝ ܘܐܪܚܩܬ ܡܢ ܦܘܪܩܢܝ ܒܡ̈ܠܐ ܕܣ̈ܟܠܘܬܝ</p>
               </div>
               <div type="textpart" subtype="verse" n="3">
                  <p>ܐܠܗܝ ܐܩܪܝܟ ܒܐܝܡܡܐ ܘܠܐ ܬܥܢܝܢܝ ܘܒܠܠܝܐ ܘܠܐ ܬܟܬܪ ܠܝ</p>
               </div>
               <div type="textpart" subtype="verse" n="4">
                  <p>ܐܢܬ ܩܕܝܫ ܘܝܬܒ ܒܫܘܒܚܟ ܐܝܣܪܝܠ</p>
               </div>
               <div type="textpart" subtype="verse" n="5">
                  <p>ܒܟ ܣܒܪܘ ܐ̈ܒܗܝ ܣܒܪܘ ܒܟ ܘܦܨܝܬ ܐܢܘܢ</p>
               </div>
               <div type="textpart" subtype="verse" n="6">
                  <p>ܠܘܬܟ ܓܥܘ ܘܐܬܦܨܝܘ ܒܟ ܣܒܪܘ ܘܠܐ ܒܗܬܘ</p>
               </div>
               <div type="textpart" subtype="verse" n="7">
                  <p>ܐܢܐ ܬܘܠܥܐ ܐܢܐ ܘܠܐ ܒܪܢܫܐ ܚܣܕܐ ܕܒܢ̈ܝ ܐܢܫܐ ܘܣܘܠܢܗ ܕܥܡܐ</p>
               </div>
               <div type="textpart" subtype="verse" n="8">
                  <p>ܟܠ ܕܚܙܐܘܢܝ ܡܝܩܘ ܒܝ ܐܦܛܪܘ ܒܣ̈ܦܘܬܗܘܢ ܘܐܢܝܕܘ ܒܪ̈ܝܫܝܗܘܢ</p>
               </div>
               <div type="textpart" subtype="verse" n="9">
                  <p>ܐܬܬܟܠ ܥܠ ܡܪܝܐ ܕܢܦܨܝܘܗܝ ܘܢܦܠܛܝܘܗܝ ܐܢ ܨܒܐ ܒܗ</p>
               </div>
               <div type="textpart" subtype="verse" n="10">
                  <p>ܡܛܠ ܕܐܢܬ ܗܘ ܬܘܟܠܢܝ ܡܢ ܡܪܒܥܐ ܘܣܒܪܝ ܥܠ ܬܕܝ̈ܗ̇ ܕܐܡܝ</p>
               </div>
               <div type="textpart" subtype="verse" n="11">
                  <p>ܥܠܝܟ ܐܫܬܕܝܬ ܡܢ ܡܪܒܥܐ ܘܡܢ ܟܪܣܗ̇ ܕܐܡܝ ܐܠܗܝ ܐܢܬ</p>
               </div>
               <div type="textpart" subtype="verse" n="12">
                  <p>ܠܐ ܬܪܚܩ ܡܢܝ ܡܛܠ ܕܐܘܠܨܢܐ ܩܪܒ ܘܠܝܬ ܕܡܥܕܪ</p>
               </div>
               <div type="textpart" subtype="verse" n="13">
                  <p>ܐܬܟܪܟܘܢܝ ܬܘܪ̈ܐ ܣ̈ܓܝܐܐ ܘܐܪ̈ܘܢܐ ܕܒܝܫܢ ܚܕܪܘܢܝ</p>
               </div>
               <div type="textpart" subtype="verse" n="14">
                  <p>ܦܬܚܘ ܥܠܝ ܦܘܡܗܘܢ ܐܝܟ ܐܪܝܐ ܕܢܗܡ ܘܚܛܦ</p>
               </div>
               <div type="textpart" subtype="verse" n="15">
                  <p>ܘܐܝܟ ܡ̈ܝܐ ܐܬܐܫܕܬ ܘܐܬܒܕܪܘ ܟܠܗܘܢ ܓܪ̈ܡܝ ܘܗܘܐ ܠܒܝ ܐܝܟ ܫܥܘܬܐ ܘܐܬܡܣܝܘ ܒܓܘܡ̈ܥܝ</p>
               </div>
               <div type="textpart" subtype="verse" n="16">
                  <p>ܘܝܒܫ ܐܝܟ ܚܨܦܐ ܕܦܚܪܐ ܚܝܠܝ ܘܠܫܢܝ ܕܒܩ ܠܫܡ̈ܝ ܚܟܝ ܘܥܠ ܥܦܪܐ ܕܡܘܬܐ ܫܕܝܬܢܝ</p>
               </div>
               <div type="textpart" subtype="verse" n="17">
                  <p>ܡܛܠ ܕܚܕܪܘܢܝ ܟܠܒ̈ܐ ܘܟܢܘܫܬܐ ܕܒܝܫ̈ܐ ܟܪܟܘܢܝ ܒܙܥܘ ܐ̈ܝܕܝ ܘܪ̈ܓܠܝ</p>
               </div>
               <div type="textpart" subtype="verse" n="18">
                  <p>ܘܐܝܠܠܘ ܟܘܠܗܘܢ ܓܪ̈ܡܝ ܗܢܘܢ ܚܪܘ ܘܚܙܘ ܒܝ</p>
               </div>
               <div type="textpart" subtype="verse" n="19">
                  <p>ܘܦܠܓܘ ܢܚ̈ܬܝ ܒܝܢܬܗܘܢ ܘܥܠ ܠܒܘܫܝ ܐܪܡܝܘ ܦܣܐ</p>
               </div>
               <div type="textpart" subtype="verse" n="20">
                  <p>ܘܐܢܬ ܡܪܝܐ ܠܐ ܬܪܚܩ ܡܢܝ ܐܝܠ ܐܝܠ ܠܥܘܕܪܢܝ ܟܬܪ</p>
               </div>
               <div type="textpart" subtype="verse" n="21">
                  <p>ܘܦܨܗ̇ ܡܢ ܚܪܒܐ ܠܢܦܫܝ ܘܡܢ ܐܝܕܐ ܕܟܠܒ̈ܐ ܝܚܝܕܘܬܝ</p>
               </div>
               <div type="textpart" subtype="verse" n="22">
                  <p>ܦܪܘܩܝܢܝ ܡܢ ܦܘܡܗ ܕܐܪܝܐ. ܘܡܢ ܩܪܢܐ ܪܡܬܐ ܡܘܟܟܝ</p>
               </div>
               <div type="textpart" subtype="verse" n="23">
                  <p>ܕܐܣܒܪ ܫܡܟ ܠܐ̈ܚܝ ܘܒܓܘ ܟܢܘܫܬܐ ܐܫܒܚܟ</p>
               </div>
               <div type="textpart" subtype="verse" n="24">
                  <p>ܕܚ̈ܠܘܗܝ ܕܡܪܝܐ ܫܒܚܘܗܝ ܘܟܠܗ ܙܪܥܗ ܕܝܥܩܘܒ ܐܘܩܪܘܗܝ ܘܕܚܠܘ ܡܢܗ ܟܠܗ ܙܪܥܗܕܐܝܣܪܝܠ</p>
               </div>
               <div type="textpart" subtype="verse" n="25">
                  <p>ܡܛܠ ܕܠܐ ܫܛ ܘܠܐ ܐܣܠܝ ܓܥܬܗ ܕܡܣܟܢܐ ܘܠܐ ܐܗܦܟ ܐ̈ܦܘܗܝ ܡܢܗ ܟܕ ܓܥܐ ܠܘܬܗ ܫܡܥܗ</p>
               </div>
               <div type="textpart" subtype="verse" n="26">
                  <p>ܡܢ ܩܕܡܝܟ ܗܝ ܬܫܒܘܚܬܝ ܒܥܕܬܐ ܪܒܬܐ ܢܕܪ̈ܝ ܐܫܠܡ ܩܕܡ ܕܚ̈ܠܘܗܝ</p>
               </div>
               <div type="textpart" subtype="verse" n="27">
                  <p>ܢܐܟܠܘܢ ܡܣ̈ܟܢܐ ܘܢܣܒܥܘܢ ܘܢܫܒܚܘܢ ܠܡܪܝܐ ܐܝܠܝܢ ܕܒܥܝܢ ܠܗ ܘܢܚܐ ܠܒܗܘܢ ܠܥܠܡܝܢ</p>
               </div>
               <div type="textpart" subtype="verse" n="28">
                  <p>ܢܬܕܟܪܘܢ ܘܢܬܦܢܘܢ ܠܘܬ ܡܪܝܐ ܟܠܗܘܢ ܥܒܪ̈ܝܗ̇ ܕܐܪܥܐ ܘܩܕܡܘܗܝ ܢܣ̈ܓܕܢ ܟܠܗܝܢܫܪ̈ܒܬܐ ܕܥܡ̈ܡܐ</p>
               </div>
               <div type="textpart" subtype="verse" n="29">
                  <p>ܡܛܠ ܕܕܡܪܝܐ ܗܝ ܡܠܟܘܬܐ ܘܗܘܝܘ ܫܠܝܛ ܥܠ ܥܡ̈ܡܐ</p>
               </div>
               <div type="textpart" subtype="verse" n="30">
                  <p>ܢܐܟܠܘܢ ܘܢܣܓܕܘܢ ܩܕܡ ܡܪܝܐ ܟܠܗܘܢ ܟܦܢ̈ܝܗ̇ ܕܐܪܥܐ ܘܩܕܡܘܗܝ ܢܒܪܟܘܢ ܟܠ ܢܚ̈ܬܝܥܦܪܐ. ܢܦܫܝ ܠܗ ܗܘ ܚܝܐ</p>
               </div>
               <div type="textpart" subtype="verse" n="31">
                  <p>ܙܪܥܐ ܕܢܦܠܚܝܘܗܝ ܢܣܒܪ ܕܪܗ ܠܡܪܝܐ</p>
               </div>
               <div type="textpart" subtype="verse" n="32">
                  <p>ܢܐܬܘܢ ܘܢܚܘܘܢ ܙܕܝܩܘܬܗ ܠܥܡܐ ܕܡܬܝܠܕ ܕܥܒܕ ܡܪܝܐ</p>
               </div>
            </div>
            <div type="textpart" subtype="chapter" n="23">
               <div type="textpart" subtype="verse" n="1">
                  <p>ܡܪܝܐ ܢܪܥܝܢܝ ܘܡܕܡ ܠܐ ܢܚܣܪ ܠܝ</p>
               </div>
               <div type="textpart" subtype="verse" n="2">
                  <p>ܘܥܠ ܡܪ̈ܓܐ ܕܥܘܫܢܐ ܢܫܪܝܢܝ ܘܥܠ ܡ̈ܝܐ ܢܝܚ̈ܐ ܢܕܒܪܢܝ</p>
               </div>
               <div type="textpart" subtype="verse" n="3">
                  <p>ܢܦܫܝ ܐܦܢܝ ܘܕܒܪܢܝ ܒܫܒ̈ܝܠܝ ܩܘܫܬܐ ܡܛܠ ܫܡܟ</p>
               </div>
               <div type="textpart" subtype="verse" n="4">
                  <p>ܐܦܢ ܐܗܠܟ ܒܢܚ̈ܠܝ ܛ̈ܠܠܝ ܡܘܬܐ ܠܐ ܐܕܚܠ ܡܢ ܒܝܫܬܐ ܡܛܠ ܕܐܢܬ ܥܡܝ ܫܒܛܟ ܘܚܘܛܪܟܗܢܘܢ ܒܝܐܘܢܝ</p>
               </div>
               <div type="textpart" subtype="verse" n="5">
                  <p>ܣܕܪܬ ܩܕܡܝ ܦܬܘܪ̈ܐ ܠܘܩܒܠ ܒ̈ܥܠܕܒܒܝ ܐܕܗܢܬ ܪܝܫܝ ܒܡܫܚܐ ܘܟܣܝ ܡܪܘܐ ܐܝܟ ܚܝܐ</p>
               </div>
               <div type="textpart" subtype="verse" n="6">
                  <p>ܛܝܒܘܬܟ ܘܪ̈ܚܡܝܟ ܪܕܦܘܢܝ ܟܠܗܘܢ ܝܘܡ̈ܬܐ ܕܚ̈ܝܝ. ܕܐܥܡܪ ܒܒܝܬܗ ܕܡܪܝܐ ܢܘܓܪܐܕܝܘܡ̈ܬܐ</p>
               </div>
            </div>
            <div type="textpart" subtype="chapter" n="24">
               <div type="textpart" subtype="verse" n="1">
                  <p>ܕܡܪܝܐ ܗܝ ܐܪܥܐ ܒܡܠܐܗ̇ ܬܒܝܠ ܘܟܠܗܘܢ ܥܡܘܪ̈ܝܗ̇</p>
               </div>
               <div type="textpart" subtype="verse" n="2">
                  <p>ܡܛܠ ܕܗܘ ܒܝܡܐ ܣܡ ܫܬܐ̈ܣܝܗ̇ ܘܒܢܗܪ̈ܘܬܐ ܐܬܩܢܗ̇</p>
               </div>
               <div type="textpart" subtype="verse" n="3">
                  <p>ܡܢܘ ܢܣܩ ܠܛܘܪܗ ܕܡܪܝܐ ܘܡܢܘ ܢܩܘܡ ܒܛܘܪܗ ܩܕܝܫܐ</p>
               </div>
               <div type="textpart" subtype="verse" n="4">
                  <p>ܐܝܢܐ ܕܕܟܝ̈ܢ ܐ̈ܝܕܘܗܝ ܘܓܒܐ ܒܠܒܗ ܘܠܐ ܝܡܐ ܒܢܦܫܗ ܒܕܓܠܘܬܐ ܘܠܐ ܝܡܐ ܒܢܟܠܐ</p>
               </div>
               <div type="textpart" subtype="verse" n="5">
                  <p>ܗܢܐ ܢܩܒܠ ܒܘܪܟܬܐ ܡܢ ܡܪܝܐ ܘܙܕܝܩܘܬܐ ܡܢ ܐܠܗܐ ܦܪܘܩܢ</p>
               </div>
               <div type="textpart" subtype="verse" n="6">
                  <p>ܗܢܘ ܕܪܐ ܕܒܥܐ ܘܡܣܒܪ ܠܦܪܨܘܦܐ ܕܐ̈ܦܝܟ ܐܠܗܗ ܕܝܥܩܘܒ</p>
               </div>
               <div type="textpart" subtype="verse" n="7">
                  <p>ܐܪܝܡܘ ܬܪ̈ܥܐ ܪ̈ܝܫܝܟܘܢ ܐܬܬܪܝܡܘ ܬܪ̈ܥܐ ܕܡܢ ܥܠܡ ܢܥܘܠ ܡܠܟܐ ܕܐܝܩܪ̈ܐ</p>
               </div>
               <div type="textpart" subtype="verse" n="8">
                  <p>ܡܢܘ ܗܢܐ ܡܠܟܐ ܕܐܝܩܪ̈ܐ ܡܪܝܐ ܥܫܝܢܐ ܘܓܢܒܪܐ ܡܪܝܐ ܓܢܒܪܐ ܘܩܪܒܬܢܐ</p>
               </div>
               <div type="textpart" subtype="verse" n="9">
                  <p>ܐܪܝܡܘ ܬܪ̈ܥܐ ܪ̈ܝܫܝܟܘܢ ܐܬܬܪܝܡܘ ܬܪ̈ܥܐ ܕܡܢ ܥܠܡ ܕܢܥܘܠ ܡܠܟܐ ܕܐܝܩܪ̈ܐ</p>
               </div>
               <div type="textpart" subtype="verse" n="10">
                  <p>ܡܢܘ ܗܢܐ ܡܠܟܐ ܕܐܝܩܪ̈ܐ ܡܪܝܐ ܚܝܠܬܢܐ ܗܘܝܘ ܡܠܟܐ ܡܝܩܪܐ ܠܥܠܡ</p>
               </div>
            </div>
            <div type="textpart" subtype="chapter" n="25">
               <div type="textpart" subtype="verse" n="1">
                  <p>ܠܘܬܟ ܡܪܝܐ ܢܦܫܝ ܐܪܝܡܬ</p>
               </div>
               <div type="textpart" subtype="verse" n="2">
                  <p>ܐܠܗܝ ܒܟ ܣܒܪܬ ܠܐ ܐܒܗܬ ܕܠܐ ܢܫܬܒܗܪܘܢ ܥܠܝ ܒ̈ܥܠܕܒܒܝ</p>
               </div>
               <div type="textpart" subtype="verse" n="3">
                  <p>ܐܦ ܟܠ ܕܡܣܒܪܝܢ ܒܟ ܠܐ ܢܒܗܬܘܢ ܢܒܗܬܘܢ ܥܘ̈ܠܐ ܒܣܪ̈ܝܩܘܬܗܘܢ</p>
               </div>
               <div type="textpart" subtype="verse" n="4">
                  <p>ܐܘܪ̈ܚܬܟ ܡܪܝܐ ܚܘܢܝ ܘܫܒܝ̈ܠܝܟ ܐܘܕܥܝܢܝ</p>
               </div>
               <div type="textpart" subtype="verse" n="5">
                  <p>ܕܒܪܝܢܝ ܒܩܘܫܬܟ ܘܐܠܦܝܢܝ ܡܛܠ ܕܐܢܬ ܗܘ ܐܠܗܝ ܘܦܪܘܩܝ ܘܠܟ ܣܟܝܬ ܒܟܠܝܘܡ</p>
               </div>
               <div type="textpart" subtype="verse" n="6">
                  <p>ܐܬܕܟܪ ܡܪܝܐ ܪ̈ܚܡܝܟ ܕܡܢ ܥܠܡ ܘܛܝܒ̈ܘܬܟ</p>
               </div>
               <div type="textpart" subtype="verse" n="7">
                  <p>ܘܣ̈ܟܠܘܬܐ ܕܛܠܝܘܬܝ ܠܐ ܬܕܟܪ ܠܝ ܐܠܐ ܐܝܟ ܣܘܓܐܐ ܕܪ̈ܚܡܝܟ ܐܬܕܟܪܝܢܝ ܡܛܠ ܛܝܒܘܬܟܐܠܗܐ</p>
               </div>
               <div type="textpart" subtype="verse" n="8">
                  <p>ܛܒ ܗܘ ܘܬܪܝܨ ܡܪܝܐ. ܡܛܠ ܗܢܐ ܬܪܨ ܠܚ̈ܛܝܐ ܒܐܘܪܚܐ</p>
               </div>
               <div type="textpart" subtype="verse" n="9">
                  <p>ܘܡܕܒܪ ܠܡ̈ܟܝܟܐ ܒܕܝܢܐ. ܘܡܠܦ ܠܡܣܟ̈ܢܐ ܐܘܪܚܗ</p>
               </div>
               <div type="textpart" subtype="verse" n="10">
                  <p>ܟܠܗܝܢ ܐܘܪ̈ܚܬܗ ܕܡܪܝܐ ܛܝܒܘܬܐ ܘܩܘܫܬܐ ܠܐܝܠܝܢ ܕܢܛܪܝܢ ܩܝܡܗ ܘܣܗ̈ܕܘܬܗ</p>
               </div>
               <div type="textpart" subtype="verse" n="11">
                  <p>ܡܛܠ ܫܡܟ ܡܪܝܐ ܚܣܢܝ ܡܢ ܥܘܠܝ ܕܪܒ ܗܘ</p>
               </div>
               <div type="textpart" subtype="verse" n="12">
                  <p>ܡܢܘ ܓܒܪܐ ܕܕܚܠ ܡܢ ܡܪܝܐ ܢܠܦܝܘܗܝ ܐܘܪܚܐ ܕܓܒܐ</p>
               </div>
               <div type="textpart" subtype="verse" n="13">
                  <p>ܢܦܫܗ ܬܒܘܬ ܒܛܝܒܘܬܐ ܘܙܪܥܗ ܢܐܪܬ ܐܪܥܐ</p>
               </div>
               <div type="textpart" subtype="verse" n="14">
                  <p>ܬܪܥܝܬܗ ܕܡܪܝܐ ܥܠ ܕܚ̈ܠܘܗܝ ܘܩܝܡܗ ܐܘܕܥ ܐܢܘܢ</p>
               </div>
               <div type="textpart" subtype="verse" n="15">
                  <p>ܥܝܢ̈ܝ ܒܟܠܙܒܢ ܠܘܬ ܡܪܝܐ ܡܛܠ ܕܗܘ ܡܦܩ ܡܢ ܡܨܝܕܬܐ ܪ̈ܓܠܝ</p>
               </div>
               <div type="textpart" subtype="verse" n="16">
                  <p>ܐܬܦܢ ܥܠܝ ܘܪܚܡ ܥܠܝ ܡܛܠ ܕܝܚܝܕܝܐ ܐܢܐ ܘܒܝܫܐ</p>
               </div>
               <div type="textpart" subtype="verse" n="17">
                  <p>ܥܩܬ̈ܗ ܕܠܒܝ ܣܓܝ ܘܡܢ ܥܩ̈ܬܝ ܐܦܩܝܢܝ</p>
               </div>
               <div type="textpart" subtype="verse" n="18">
                  <p>ܘܚܙܝ ܫܘܥܒܕܝ ܘܥܡܠܝ ܘܫܒܘܩ ܠܝ ܟܠܗ̇ ܚܛܝܬܝ</p>
               </div>
               <div type="textpart" subtype="verse" n="19">
                  <p>ܘܚܙܝ ܕܣܓܝܘ ܒ̈ܥܠܕܒܒܝ ܘܣܢܐܬܐ ܕܥܘܠܐ ܣܢܐܘܢܝ</p>
               </div>
               <div type="textpart" subtype="verse" n="20">
                  <p>ܛܪ ܢܦܫܝ ܘܦܨܢܝ ܡܛܠ ܕܒܟ ܣܒܪܬ</p>
               </div>
               <div type="textpart" subtype="verse" n="21">
                  <p>ܬܡ̈ܝܡܐ ܘܬܪ̈ܨܐ ܢܩܦܘ ܠܝ ܡܛܠ ܕܠܟ ܣܟܝܬ</p>
               </div>
               <div type="textpart" subtype="verse" n="22">
                  <p>ܦܪܩ ܐܠܗܐ ܠܐܝܣܪܝܠ ܡܢ ܟܘܠܗܘܢ ܐ̈ܠܘܨܘܗܝ</p>
               </div>
            </div>
            <div type="textpart" subtype="chapter" n="26">
               <div type="textpart" subtype="verse" n="1">
                  <p>ܕܘܢ ܠܝ ܡܪܝܐ ܡܛܠ ܕܐܢܐ ܒܬܡܝܡܘܬܝ ܗܠܟܬ ܒܡܪܝܐ ܣܒܪܬ ܠܐ ܐܙܘܥ</p>
               </div>
               <div type="textpart" subtype="verse" n="2">
                  <p>ܒܚܘܪܝܢܝ ܡܪܝܐ ܘܢܣܢܝ ܘܒܩܝ ܟܘ̈ܠܝܬܝ ܘܠܒܝ</p>
               </div>
               <div type="textpart" subtype="verse" n="3">
                  <p>ܡܛܠ ܕܪ̈ܚܡܝܟ ܠܘܩܒܠ ܥܝܢ̈ܝ ܗܠܟܬ ܒܗܝܡܢܘܬܐ</p>
               </div>
               <div type="textpart" subtype="verse" n="4">
                  <p>ܘܠܐ ܝܬܒܬ ܥܡ ܒܝܫ̈ܐ ܘܥܡ ܫ̈ܛܝܐ ܠܐ ܥܠܬ</p>
               </div>
               <div type="textpart" subtype="verse" n="5">
                  <p>ܣܢܝܬ ܟܢܘܫܬܐ ܕܒܝܫ̈ܐ ܘܥܡ ܪ̈ܫܝܥܐ ܠܐ ܝܬܒܬ</p>
               </div>
               <div type="textpart" subtype="verse" n="6">
                  <p>ܘܐܫܝܓܬ ܕܟܝܐܝܬ ܐܝ̈ܕܝ ܘܐܬܟܪܟܬ ܠܡܕܒܚܟ ܡܪܝܐ</p>
               </div>
               <div type="textpart" subtype="verse" n="7">
                  <p>ܕܐܫܡܥ ܩܠܗ ܕܫܘܒܚܟ ܘܐܫܬܥܐ ܟܠܗܝܢ ܬܕܡܪ̈ܬܟ</p>
               </div>
               <div type="textpart" subtype="verse" n="8">
                  <p>ܡܪܝܐ ܪܚܡܬ ܬܫܡܫܬܗ ܕܒܝܬܟ ܘܐܬܪܐ ܕܡܫܪܝܗ ܕܫܘܒܚܟ</p>
               </div>
               <div type="textpart" subtype="verse" n="9">
                  <p>ܠܐ ܬܘܒܕܝܢܝ ܥܡ ܚ̈ܛܝܐ ܘܥܡ ܓܒܪ̈ܐ ܕܕܡܐ ܚܝ̈ܝ</p>
               </div>
               <div type="textpart" subtype="verse" n="10">
                  <p>ܕܒܐ̈ܝܕܝܗܘܢ ܢܟܠܐ ܘܝܡܝܢܗܘܢ ܡܠܝܐ ܫܘܚܕܐ</p>
               </div>
               <div type="textpart" subtype="verse" n="11">
                  <p>ܐܢܐ ܕܝܢ ܒܬܡܝܡܘܬܝ ܗܠܟܬ ܦܪܘܩܝܢܝ ܘܪܚܡ ܥܠܝ</p>
               </div>
               <div type="textpart" subtype="verse" n="12">
                  <p>ܘܪܓܠܝ ܩܡܬ ܒܬܪܝܨܘܬܐ ܘܒܥܕܬܐ ܐܒܪܟ ܠܡܪܝܐ</p>
               </div>
            </div>
            <div type="textpart" subtype="chapter" n="27">
               <div type="textpart" subtype="verse" n="1">
                  <p>ܡܪܝܐ ܢܘܗܪܝ ܘܦܘܪܩܢܝ ܡܢ ܡܢ ܐܕܚܠ. ܡܪܝܐ ܥܘܫܢܐ ܕܚܝ̈ܝ ܡܢ ܡܢ ܗܘ ܙܐܥ ܐܢܐ</p>
               </div>
               <div type="textpart" subtype="verse" n="2">
                  <p>ܟܕ ܩܪܒܘ ܠܝ ܒܝܫ̈ܐ ܠܡܐܟܠ ܒܣܪܝ ܒ̈ܥܠܕܒܒܝ ܘܣܢܐ̈ܝ ܐܝܟ ܚܕܐ ܐܣܬܚܦܘ ܘܢܦܠܘ</p>
               </div>
               <div type="textpart" subtype="verse" n="3">
                  <p>ܐܢ ܬܫܪܐ ܥܠܝ ܡܫܪܝܬܐ ܠܐ ܕܚܠ ܠܒܝ ܘܐܢ ܢܩܘܡ ܥܠܝ ܩܪܒܐ ܒܗܕܐ ܬܟܝܠ ܐܢܐ</p>
               </div>
               <div type="textpart" subtype="verse" n="4">
                  <p>ܕܚܕܐ ܫܐܠܬ ܡܢ ܡܪܝܐ ܘܠܗ̇ ܗܘ ܒܥܐ ܐܢܐ ܕܐܥܡܪ ܒܒܝܬܗ ܕܡܪܝܐ ܟܠܗܘܢ ܝܘܡ̈ܬܐܕܚ̈ܝܝ ܘܐܚܙܐ ܒܒܣܝܡܘܬܗ ܕܡܪܝܐ ܘܐܦܩܘܕ ܗܝܟܠܗ</p>
               </div>
               <div type="textpart" subtype="verse" n="5">
                  <p>ܡܛܠ ܕܢܛܫܝܢܝ ܒܣܬܪܗ ܒܝܘܡܐ ܒܝܫܐ ܘܢܛܫܝܢܝ ܒܛܠܠܐ ܕܡܫܟܢܗ ܘܥܠ ܫܘܥܐ ܢܪܝܡܢܝ</p>
               </div>
               <div type="textpart" subtype="verse" n="6">
                  <p>ܡܢ ܗܫܐ ܢܬܬܪܝܡ ܪܝܫܝ ܥܠ ܒ̈ܥܠܕܒܒܝ ܕܚܕܪܘܢܝ ܘܐܕܒܚ ܒܡܫܟܢܗ ܕܒܚ̈ܐ ܕܫܘܒܚܐ ܐܫܒܚܘܐܙܡܪ ܠܡܪܝܐ</p>
               </div>
               <div type="textpart" subtype="verse" n="7">
                  <p>ܫܡܥ ܡܪܝܐ ܩܠܝ ܡܐ ܕܩܪܝܬܟ ܪܚܡ ܥܠܝ ܘܥܢܝܢܝ</p>
               </div>
               <div type="textpart" subtype="verse" n="8">
                  <p>ܠܟ ܐܡܪ ܠܒܝ ܘܒ̈ܥܝܢ ܐ̈ܦܝ ܠܐ̈ܦܝܟ</p>
               </div>
               <div type="textpart" subtype="verse" n="9">
                  <p>ܡܪܝܐ ܠܐ ܬܗܦܟ ܐ̈ܦܝܟ ܡܢܝ ܘܠܐ ܬܐܠܨܝܘܗܝ ܒܪܘܓܙܐ ܠܥܒܕܟ ܥܕܘܪܝ ܗܘܝܬ ܡܪܝܐ ܠܐܬܫܕܝܢܝ ܘܠܐ ܬܫܒܩܢܝ ܐܠܗܝ ܘܦܪܘܩܝ</p>
               </div>
               <div type="textpart" subtype="verse" n="10">
                  <p>ܡܛܠ ܕܐܒܝ ܘܐܡܝ ܫܒܩܘܢܝ ܘܡܪܝܐ ܚܡܠܢܝ</p>
               </div>
               <div type="textpart" subtype="verse" n="11">
                  <p>ܐܠܦܝܢܝ ܡܪܝܐ ܐܘܪܚܟ ܘܕܒܪܝܢܝ ܒܫ̈ܒܝܠܝܟ ܬܪ̈ܝܨܐ</p>
               </div>
               <div type="textpart" subtype="verse" n="12">
                  <p>ܘܠܐ ܬܫܠܡܢܝ ܠܒ̈ܥܠܕܒܒܝ ܡܛܠ ܕܩܡܘ ܥܠܝ ܣܗ̈ܕܐ ܕܫܘܩܪܐ ܘܡܠܠܘ ܥܘܠܐ</p>
               </div>
               <div type="textpart" subtype="verse" n="13">
                  <p>ܐܢܐ ܕܝܢ ܗܝܡܢܬ ܕܐܚܙܐ ܒܛܒܬ̈ܗ ܕܡܪܝܐ ܒܐܪܥܐ ܕܚ̈ܝܐ</p>
               </div>
               <div type="textpart" subtype="verse" n="14">
                  <p>ܣܒܪܘ ܒܡܪܝܐ ܘܢܬܚܝܠ ܠܒܟܘܢ ܣܒܪܘ ܒܡܪܝܐ</p>
               </div>
            </div>
            <div type="textpart" subtype="chapter" n="28">
               <div type="textpart" subtype="verse" n="1">
                  <p>ܠܟ ܡܪܝܐ ܩܪܝܬ ܐܠܗܝ ܠܐ ܬܫܬܘܩ ܡܢܝ ܕܠܡܐ ܬܫܬܘܩ ܡܢܝ ܘܐܫܬܠܡ ܥܡ ܢܚ̈ܬܝ ܓܘܒܐ</p>
               </div>
               <div type="textpart" subtype="verse" n="2">
                  <p>ܫܡܥ ܩܠܐ ܕܒܥܘܬܝ ܟܕ ܐܓܥܐ ܠܘܬܟ ܘܟܕ ܐܪܝܡ ܐ̈ܝܕܝ ܠܗܝܟܠܟ ܩܕܝܫܐ</p>
               </div>
               <div type="textpart" subtype="verse" n="3">
                  <p>ܠܐ ܬܡܢܝܢܝ ܥܡ ܪ̈ܫܝܥܐ ܘܥܡ ܥܒ̈ܕܝ ܥܘܠܐ ܕܡܡܠܠܝܢ ܫܠܡܐ ܥܡ ܚܒܪ̈ܝܗܘܢ ܘܒܝܫܬܐܒܠܒܗܘܢ</p>
               </div>
               <div type="textpart" subtype="verse" n="4">
                  <p>ܦܪܘܥ ܐܢܘܢ ܐܝܟ ܥܒ̈ܕܝܗܘܢ ܘܐܝܟ ܒܝܫܘܬܗܘܢ</p>
               </div>
               <div type="textpart" subtype="verse" n="5">
                  <p>ܡܛܠ ܕܠܐ ܐܣܬܟܠܘ ܒܥܒ̈ܕܘܗܝ ܕܡܪܝܐ ܘܒܥܒܕ ܐ̈ܝܕܘܗܝ ܢܣܚܘܦ ܐܢܘܢ ܘܠܐ ܢܒܢܐ ܐܢܘܢ</p>
               </div>
               <div type="textpart" subtype="verse" n="6">
                  <p>ܒܪܝܟ ܗܘ ܡܪܝܐ ܕܫܡܥ ܩܠܐ ܕܒܥܘܬܝ</p>
               </div>
               <div type="textpart" subtype="verse" n="7">
                  <p>ܡܪܝܐ ܥܕܘܪܝ ܘܡܣܝܥܢܝ ܕܥܠܘܗܝ ܐܬܬܟܠ ܠܒܝ ܘܫܘܚ ܒܣܪܝ ܘܒܬܫܒܘܚܬܐ ܐܘܕܐ ܠܗ</p>
               </div>
               <div type="textpart" subtype="verse" n="8">
                  <p>ܡܪܝܐ ܚܝܠܐ ܗܘ ܕܥܡܗ ܡܣܝܥܢܐ ܘܦܪܘܩܐ ܕܡܫܝܚܗ</p>
               </div>
               <div type="textpart" subtype="verse" n="9">
                  <p>ܦܪܘܩ ܠܥܡܟ ܘܒܪܟ ܠܝܪܬܘܬܟ ܘܪܥܝ ܐܢܘܢ ܘܕܒܪ ܐܢܘܢ ܥܕܡܐ ܠܥܠܡ</p>
               </div>
            </div>
            <div type="textpart" subtype="chapter" n="29">
               <div type="textpart" subtype="verse" n="1">
                  <p>ܐܝܬܘ ܠܡܪܝܐ ܒ̈ܢܝ ܕܟܪ̈ܐ ܐܝܬܘ ܠܡܪܝܐ ܫܘܒܚܐ ܘܐܝܩܪܐ</p>
               </div>
               <div type="textpart" subtype="verse" n="2">
                  <p>ܐܝܬܘ ܠܡܪܝܐ ܐܝܩܪܐ ܠܫܡܗ ܣܓܘܕܘ ܠܡܪܝܐ ܒܕܪܬܐ ܕܩܘܕܫܗ</p>
               </div>
               <div type="textpart" subtype="verse" n="3">
                  <p>ܩܠܗ ܕܡܪܝܐ ܥܠ ܡ̈ܝܐ ܐܠܗܐ ܡܫܒܚܐ ܪܥܡ ܡܪܝܐ ܥܠ ܡ̈ܝܐ ܣܓܝܐܐ</p>
               </div>
               <div type="textpart" subtype="verse" n="4">
                  <p>ܩܠܗ ܕܡܪܝܐ ܒܚܝܠܐ ܘܩܠܗ ܕܡܪܝܐ ܒܫܘܒܚܐ</p>
               </div>
               <div type="textpart" subtype="verse" n="5">
                  <p>ܩܠܗ ܕܡܪܝܐ ܕܡܚܛܦ ܐܪ̈ܙܐ ܘܬܒܪ ܡܪܝܐ ܐܪ̈ܙܐ ܕܠܒܢܢ</p>
               </div>
               <div type="textpart" subtype="verse" n="6">
                  <p>ܪܩܕ ܐܢܘܢ ܐܝܟ ܥ̈ܓܠܐ ܠܠܒܢܢ ܘܠܣܢܝܪ ܐܝܟ ܒܢ̈ܝ ܪܝܡܐ</p>
               </div>
               <div type="textpart" subtype="verse" n="7">
                  <p>ܩܠܗ ܕܡܪܝܐ ܕܦܣܩ ܫܠܗܒܝܬܐ ܕܢܘܪܐ</p>
               </div>
               <div type="textpart" subtype="verse" n="8">
                  <p>ܩܠܗ ܕܡܪܝܐ ܕܡܙܝܥ ܡܕܒܪܐ ܘܡܙܝܥ ܡܪܝܐ ܡܕܒܪܐ ܕܩܕܫ</p>
               </div>
               <div type="textpart" subtype="verse" n="9">
                  <p>ܩܠܗ ܕܡܪܝܐ ܕܡܙܝܥ ܐ̈ܝܠܬܐ ܘܡܥܩܪ ܥܒ̈ܐ ܘܒܗܝܟܠܗ ܟܠܢܫ ܐܡܪ ܫܘܒܚܐ</p>
               </div>
               <div type="textpart" subtype="verse" n="10">
                  <p>ܡܪܝܐ ܡܡܘܠܐ ܐܗܦܟ ܝܬܒ ܡܪܝܐ ܡܠܟܐ ܠܥܠܡ</p>
               </div>
               <div type="textpart" subtype="verse" n="11">
                  <p>ܡܪܝܐ ܢܬܠ ܚܝܠܐ ܠܥܡܗ ܡܪܝܐ ܢܒܪܟ ܠܥܡܗ ܒܫܠܡܐ</p>
               </div>
            </div>
            <div type="textpart" subtype="chapter" n="30">
               <div type="textpart" subtype="verse" n="2">
                  <p>ܐܪܡܪܡܟ ܡܪܝܐ ܕܐܪܝܡܬܢܝ ܘܠܐ ܚܕܝܬ ܒܝ ܠܒ̈ܥܠܕܒܒܝ</p>
               </div>
               <div type="textpart" subtype="verse" n="3">
                  <p>ܡܪܝܐ ܐܠܗܝ ܒܥܝܬ ܡܢܟ ܘܐܣܝܬܢܝ</p>
               </div>
               <div type="textpart" subtype="verse" n="4">
                  <p>ܘܐܣܩܬ ܡܢ ܫܝܘܠ ܠܢܦܫܝ ܘܐܚܝܬܢܝ ܡܢ ܢܚ̈ܬܝ ܓܘܒܐ</p>
               </div>
               <div type="textpart" subtype="verse" n="5">
                  <p>ܙܡܪܘ ܠܡܪܝܐ ܓܒ̈ܘܗܝ ܘܐܘܕܘ ܠܕܘܟܪܢܐ ܕܩܘܕܫܗ</p>
               </div>
               <div type="textpart" subtype="verse" n="6">
                  <p>ܡܛܠ ܕܟܐܬܐ ܒܪܘܓܙܗ ܘܚ̈ܝܐ ܒܨܒܝܢܗ ܒܪܡܫܐ ܬܒܘܬ ܒܟܬܐ ܘܒܨܦܪܐ ܚܕܘܬܐ</p>
               </div>
               <div type="textpart" subtype="verse" n="7">
                  <p>ܐܢܐ ܐܡܪܬ ܒܫܠܝܘܬܝ ܕܠܐ ܐܙܘܥ ܠܥܠܡ</p>
               </div>
               <div type="textpart" subtype="verse" n="8">
                  <p>ܐܠܗܐ ܒܨܒܝܢܟ ܐܩܝܡܬ ܥܠ ܫܘܒܚܝ ܚܝܠܐ ܘܐܗܦܟܬ ܐ̈ܦܝܟ ܘܙܥܬ</p>
               </div>
               <div type="textpart" subtype="verse" n="9">
                  <p>ܘܩܪܝܬܟ ܡܪܝܐ ܘܡܢܟ ܡܪܝ ܒܥܝܬ</p>
               </div>
               <div type="textpart" subtype="verse" n="10">
                  <p>ܡܢܐ ܝܘܬܪܢܐ ܐܝܬ ܒܕܡܝ ܕܐܚܘܬ ܠܚܒܠܐ ܠܐ ܡܘܕܐ ܠܟ ܥܦܪܐ ܘܠܐ ܡܚܘܐ ܗܝܡܢܘܬܟ</p>
               </div>
               <div type="textpart" subtype="verse" n="11">
                  <p>ܫܡܥ ܐܠܗܐ ܘܪܚܡ ܥܠܝ ܡܪܝܐ ܗܘܝ ܠܝ ܥܕܘܪܐ</p>
               </div>
               <div type="textpart" subtype="verse" n="12">
                  <p>ܕܐܗܦܟܬ ܡܪ̈ܩܕܬܝ ܠܚܕܘܬܐ ܫܪܝܬ ܣܩܝ ܘܐܟܒܢܬܢܝ ܚܕܘܬܐ</p>
               </div>
               <div type="textpart" subtype="verse" n="13">
                  <p>ܡܛܠ ܗܢܐ ܐܙܡܪ ܠܟ ܫܘܒܚܐ ܘܠܐ ܐܫܬܘܩ ܡܪܝܐ ܐܠܗܝ ܠܥܠܡ ܐܘܕܐ ܠܟ</p>
               </div>
            </div>
            <div type="textpart" subtype="chapter" n="31">
               <div type="textpart" subtype="verse" n="2">
                  <p>ܒܟ ܡܪܝܐ ܣܒܪܬ ܠܐ ܐܒܗܬ ܠܥܠܡ ܒܙܕܝܩܘܬܟ ܦܠܛܝܢܝ</p>
               </div>
               <div type="textpart" subtype="verse" n="3">
                  <p>ܨܠܝ ܠܘܬܝ ܐܕܢܟ ܘܒܥܓܠ ܥܢܝܢܝ ܗܘܝ ܠܝ ܐܠܗܐ ܡܥܕܪܢܐ ܘܒܝܬ ܓܘܣܐ ܘܦܪܘܩܝܢܝ</p>
               </div>
               <div type="textpart" subtype="verse" n="4">
                  <p>ܡܛܠ ܕܥܘܫܢܝ ܘܒܝܬ ܓܘܣܝ ܐܢܬ ܗܘ ܡܛܠ ܫܡܟ ܡܪܝܐ ܒܝܐܝܢܝ</p>
               </div>
               <div type="textpart" subtype="verse" n="5">
                  <p>ܘܐܦܩܝܢܝ ܡܢ ܡܨܝܕܬܐ ܗܕܐ ܕܛܡܪܘ ܠܝ ܡܛܠ ܕܐܢܬ ܗܘ ܡܣܝܥܢܝ</p>
               </div>
               <div type="textpart" subtype="verse" n="6">
                  <p>ܘܠܟ ܐܛܪܬ ܪܘܚܝ ܘܦܪܩܬܢܝ ܡܪܝܐ ܐܠܗܐ ܕܩܘܫܬܐ</p>
               </div>
               <div type="textpart" subtype="verse" n="7">
                  <p>ܣܢܝܬ ܠܐܝܠܝܢ ܕܢܛܪܝܢ ܕܚ̈ܠܬܐ ܣܪ̈ܝܩܬܐ ܘܐܢܐ ܒܟ ܡܪܝܐ ܣܒܪܬ</p>
               </div>
               <div type="textpart" subtype="verse" n="8">
                  <p>ܐܕܘܨ ܘܐܚܕܐ ܒܛܝܒܘܬܟ ܕܚܙܝܬ ܒܡܘܟܟܝ ܘܝܕܥܬ ܒܐܘܠܨܢܗ̇ ܕܢܦܫܝ</p>
               </div>
               <div type="textpart" subtype="verse" n="9">
                  <p>ܘܠܐ ܐܫܠܡܬܢܝ ܒܐܝܕܐ ܕܒ̈ܥܠܕܒܒܝ ܐܩܝܡܬ ܒܐܪܘܚܬܐ ܪ̈ܓܠܝ</p>
               </div>
               <div type="textpart" subtype="verse" n="10">
                  <p>ܪܚܡ ܥܠܝ ܡܪܝܐ ܡܛܠ ܕܥܩܬ ܠܝ ܐܬܕܠܚܬ ܥܝܢܝ ܒܪܘܓܙܐ ܢܦܫܝ ܘܟܪܣܝ</p>
               </div>
               <div type="textpart" subtype="verse" n="11">
                  <p>ܡܛܠ ܕܓܡܪܘ ܚܝ̈ܝ ܒܕܐܘܘܢܐ. ܘܫܢܝ̈ ܒܬ̈ܢܚܬܐ ܐܬܟܪܗ ܚܝܠܝ ܒܡܣܟܢܘܬܐ ܘܐܬܕܠܚܘܓܪ̈ܡܝ</p>
               </div>
               <div type="textpart" subtype="verse" n="12">
                  <p>ܡܢ ܟܘܠܗܘܢ ܒ̈ܥܠܕܒܒܝ ܘܗܘܝܬ ܚܣܕܐ ܠܫ̈ܒܒܝ ܘܕܚܠܬܐ ܠܐܝܠܝܢ ܕܝܕܥܝܢ ܠܝ ܘܐܝܠܝܢܕܚܙܝܢ ܗܘܘ ܠܝ ܒܫܘܩܐ ܢܕܝܢ ܗܘܘ ܡܢܝ</p>
               </div>
               <div type="textpart" subtype="verse" n="13">
                  <p>ܐܬܛܥܝܬ ܐܝܟ ܡܝܬܐ ܡܢ ܠܒܐ ܘܗܘܝܬ ܐܝܟ ܡܐܢܐ ܐܒܝܕܐ</p>
               </div>
               <div type="textpart" subtype="verse" n="14">
                  <p>ܡܛܠ ܕܫܡܥܬ ܪܢܝܐ ܕܣ̈ܓܝܐܐ ܟܕ ܐܬܡܠܟܘ ܥܠܝ ܐܝܟ ܚܕܐ. ܘܐܬܚܫܒܘ ܕܢܣܒܘܢ ܠܢܦܫܝ</p>
               </div>
               <div type="textpart" subtype="verse" n="15">
                  <p>ܐܢܐ ܕܝܢ ܥܠܝܟ ܡܪܝܐ ܐܬܬܟܠܬ ܘܐܡܪܬ ܕܐܠܗܝ ܐܢܬ ܡܪܝܐ</p>
               </div>
               <div type="textpart" subtype="verse" n="16">
                  <p>ܘܒܐ̈ܝܕܝܟ ܐܢܘܢ ܙܒܢ̈ܐ ܦܪܘܩܝܢܝ ܡܢ ܒ̈ܥܠܕܒܒܝ ܘܡܢ ܐܝܠܝܢ ܕܪܕܦܝܢ ܠܝ</p>
               </div>
               <div type="textpart" subtype="verse" n="17">
                  <p>ܐܢܗܪ ܐ̈ܦܝܟ ܥܠ ܥܒܕܟ ܘܦܪܘܩܝܢܝ ܒܛܝܒܘܬܟ</p>
               </div>
               <div type="textpart" subtype="verse" n="18">
                  <p>ܡܪܝܐ ܠܐ ܐܒܗܬ ܕܩܪܝܬܟ ܢܒܗܬܘܢ ܪ̈ܫܝܥܐ ܘܢܚܬܘܢ ܠܫܝܘܠ</p>
               </div>
               <div type="textpart" subtype="verse" n="19">
                  <p>ܘܢܣܬܟܪ̈ܢ ܣ̈ܦܘܬܗܘܢ ܕܥܘ̈ܠܐ ܕܡܡܠܠܝܢ ܥܠ ܙܕܝܩܐ ܫܘܩܪܐ ܘܫܛܝܘܬܐ</p>
               </div>
               <div type="textpart" subtype="verse" n="20">
                  <p>ܡܐ ܣܓܝܐܐ ܛܝܒܘܬܟ ܕܢܛܪ ܐܢܬ ܠܕܚ̈ܠܝܟ. ܠܕܡܣܒܪܝܢ ܒܟ ܩܕܡ ܒܢܝܢܫ̈ܐ</p>
               </div>
               <div type="textpart" subtype="verse" n="21">
                  <p>ܬܟܣܐ ܐܢܘܢ ܒܣܬܪܗ ܕܦܪܨܘܦܟ ܡܢ ܕܠܘܚܝܐ ܕܒܢܝܢܫ̈ܐ ܬܟܣܐ ܐܢܘܢ ܒܛܠܠܟ ܡܢ ܚܪܝܢܐ</p>
               </div>
               <div type="textpart" subtype="verse" n="22">
                  <p>ܒܪܝܟ ܗܘ ܡܪܝܐ ܕܓܒܐ ܠܗ ܓܒ̈ܝܐ ܒܩܪܝܬܐ ܥܫܝܢܬܐ</p>
               </div>
               <div type="textpart" subtype="verse" n="23">
                  <p>ܐܢܐ ܐܡܪܬ ܒܡܣܪܗܒܘܬܝ ܕܐܒܕܬ ܡܢ ܩܕܡ ܥܝܢ̈ܝܟ ܘܫܡܥܬ ܩܠܐ ܕܒܥܘܬܝ ܟܕ ܩܪܝܬܟ</p>
               </div>
               <div type="textpart" subtype="verse" n="24">
                  <p>ܪܚܡܘ ܠܡܪܝܐ ܙܕܝܩ̈ܘܗܝ ܘܠܡܗܝ̈ܡܢܐ ܢܛܪ ܡܪܝܐ ܘܦܪܥ ܠܥܘ̈ܠܐ ܥܒ̈ܕܝܗܘܢ</p>
               </div>
               <div type="textpart" subtype="verse" n="25">
                  <p>ܐܬܚܝܠܘ ܘܢܬܥܫܢ ܠܒܟܘܢ ܟܠ ܕܡܣܒܪܝܢ ܒܡܪܝܐ</p>
               </div>
            </div>
            <div type="textpart" subtype="chapter" n="32">
               <div type="textpart" subtype="verse" n="1">
                  <p>ܛܘܒܘܗܝ ܠܡܢ ܕܐܫܬܒܩ ܠܗ ܥܘܠܗ ܘܐܬܟܣܝܘ ܠܗ ܚ̈ܛܗܘܗܝ</p>
               </div>
               <div type="textpart" subtype="verse" n="2">
                  <p>ܛܘܒܘܗܝ ܠܒܪܢܫܐ ܕܠܐ ܢܚܫܘܒ ܠܗ ܡܪܝܐ ܚܛܝܬܗ ܘܠܝܬ ܢܟܠܐ ܒܠܒܗ</p>
               </div>
               <div type="textpart" subtype="verse" n="3">
                  <p>ܡܛܠ ܕܫܬܩܬ ܒܠܝܘ ܓܪ̈ܡܝ ܟܕ ܢܗܡ ܗܘܝܬ ܝܘܡܐ ܟܘܠܗ</p>
               </div>
               <div type="textpart" subtype="verse" n="4">
                  <p>ܡܛܠ ܕܠܠܝܐ ܘܐܝܡܡܐ ܝܩܪܬ ܥܠܝ ܐܝܕܟ ܘܐܬܗܦܟ ܒܚܕܝܝ ܟܐܒܐ ܠܡܩܛܠܢܝ</p>
               </div>
               <div type="textpart" subtype="verse" n="5">
                  <p>ܚ̈ܛܗܝ ܐܘܕܥܬܟ ܘܣܟ̈ܠܘܬܝ ܠܐ ܟܣܝܬ ܡܢܟ ܐܡܪܬ ܕܐܘܕܐ ܠܡܪܝܐ ܥܠ ܣ̈ܟܠܘܬܝ ܘܐܢܬܫܒܩ ܐܢܬ ܠܝ ܟܠܗܘܢ ܚ̈ܛܗܝ</p>
               </div>
               <div type="textpart" subtype="verse" n="6">
                  <p>ܡܛܠ ܗܢܐ ܢܨܠܐ ܠܟ ܟܘܠ ܡܢ ܕܓܒܐ ܠܟ ܒܙܒܢܐ ܡܩܒܠܐ ܚܐܦܐ ܕܝܢ ܕܡ̈ܝܐ ܣ̈ܓܝܐܐܘܠܘܬܗ ܠܐ ܢܬܩܪܒܘܢ</p>
               </div>
               <div type="textpart" subtype="verse" n="7">
                  <p>ܐܢܬ ܣܬܪܝܢܝ ܘܡܢ ܒ̈ܥܠܕܒܒܝ ܢܛܪܝܢܝ ܫܘܒܚܐ ܘܦܘܪܩܢܐ ܐܟܪܟܝܢܝ</p>
               </div>
               <div type="textpart" subtype="verse" n="8">
                  <p>ܕܐܣܬܟܠܟ ܐܘܕܥܟ ܐܘܪܚܐ ܕܬܐܙܠ ܒܗ̇ ܘܐܣܝܡ ܥܝܢܝ ܥܠܝܟ</p>
               </div>
               <div type="textpart" subtype="verse" n="9">
                  <p>ܠܐ ܬܗܘܘܢ ܐܝܟ ܣܘܣܝܐ ܘܐܝܟ ܟܘܕܢܝܐ ܕܠܐ ܚܟܝܡܝܢ ܕܒܦܓܘܕܬܐ ܡܟܒܫܝܢ ܠܗܘܢ ܡܢܛܠܝܘܬܗܘܢ ܘܠܐ ܩܪܒܝܢ ܠܘܬܗ</p>
               </div>
               <div type="textpart" subtype="verse" n="10">
                  <p>ܣ̈ܓܝܐܝܢ ܟܐ̈ܒܘܗܝ ܕܥܘܠܐ ܘܐܝܢܐ ܕܡܣܒܪ ܒܡܪܝܐ ܛܝܒܘܬܐ ܬܚܕܪܝܘܗܝ</p>
               </div>
               <div type="textpart" subtype="verse" n="11">
                  <p>ܚܕܘ ܙܕܝܩ̈ܐ ܘܐܬܒܣܡܘ ܒܡܪܝܐ ܘܫܒܚܘܗܝ ܟܠ ܬܪ̈ܝܨܝ ܠܒܐ</p>
               </div>
            </div>
            <div type="textpart" subtype="chapter" n="33">
               <div type="textpart" subtype="verse" n="1">
                  <p>ܫܒܚܘ ܙܕܝܩ̈ܐ ܠܡܪܝܐ ܘܠܬܪ̈ܝܨܐ ܝܐܝܐ ܬܫܒܘܚܬܐ</p>
               </div>
               <div type="textpart" subtype="verse" n="2">
                  <p>ܐܘܕܘ ܠܗ ܒܟܢܪܐ ܘܒܩܝܬܪܐ ܕܥܣܪ̈ ܡ̈ܢܝܢ ܙܡܪܘ ܠܗ</p>
               </div>
               <div type="textpart" subtype="verse" n="3">
                  <p>ܫܒܚܘ ܠܗ ܬܫܒܘܚܬܐ ܚܕܬܐ ܘܐܡܪܘ ܕܫܦܝܪ ܒܩܠܐ</p>
               </div>
               <div type="textpart" subtype="verse" n="4">
                  <p>ܡܛܠ ܕܬܪܝܨ ܗܘ ܦܬܓܡܗ ܕܡܪܝܐ ܘܟܠܗܘܢ ܥܒ̈ܕܘܗܝ ܒܗܝܡܢܘܬܐ</p>
               </div>
               <div type="textpart" subtype="verse" n="5">
                  <p>ܪܚܡ ܙܕܝܩܘܬܐ ܘܕܝܢܐ ܛܝܒܘܬܗ ܕܡܪܝܐ ܡܠܝܐ ܐܪܥܐ</p>
               </div>
               <div type="textpart" subtype="verse" n="6">
                  <p>ܒܡܠܬܗ ܕܡܪܝܐ ܐܬܥܒܕܘ ܫܡܝܐ ܘܒܪܘܚܐ ܕܦܘܡܗ ܟܠܗܘܢ ܚܝ̈ܠܘܬܗ</p>
               </div>
               <div type="textpart" subtype="verse" n="7">
                  <p>ܟܢܫ ܐܝܟ ܕܒܙܩ̈ܐ ܡ̈ܝܐ ܕܝܡܐ ܘܣܡ ܒܐܘܨܪ̈ܐ ܬܗܘܡܐ</p>
               </div>
               <div type="textpart" subtype="verse" n="8">
                  <p>ܢܕܚܠܘܢ ܡܢ ܡܪܝܐ ܟܠܗ̇ ܐܪܥܐ. ܘܢܙܘܥܘܢ ܡܢ ܩܕܡܘܗܝ ܟܘܠܗܘܢ ܥܡܘܪ̈ܝܗ̇ ܕܬܒܝܠ</p>
               </div>
               <div type="textpart" subtype="verse" n="9">
                  <p>ܡܛܠ ܕܗܘ ܐܡܪ ܘܗܘܘ ܘܗܘܝܘ ܦܩܕ ܘܐܩܝܡ</p>
               </div>
               <div type="textpart" subtype="verse" n="10">
                  <p>ܡܪܝܐ ܡܒܛܠ ܡܠܟܐ ܕܥܡ̈ܡܐ ܘܡܒܛܠ ܡܪܝܐ ܡܚܫ̈ܒܬܗܘܢ ܕܥܡ̈ܡܐ</p>
               </div>
               <div type="textpart" subtype="verse" n="11">
                  <p>ܬܪܥܝܬܗ ܕܡܪܝܐ ܠܥܠܡ ܩܝܡܐ ܘܡܚܫܒܬܐ ܕܠܒܗ ܠܕܪܕܪܝܢ</p>
               </div>
               <div type="textpart" subtype="verse" n="12">
                  <p>ܛܘܒܘܗܝ ܠܥܡܐ ܕܡܪܝܐ ܗܘ ܐܠܗܗ ܥܡܐ ܕܓܒܐ ܠܗ ܠܝܪܬܘܬܐ</p>
               </div>
               <div type="textpart" subtype="verse" n="13">
                  <p>ܡܢ ܫܡܝܐ ܐܕܝܩ ܡܪܝܐ ܘܚܙܐ ܠܟܠܗܘܢ ܒܢܝܢܫ̈ܐ</p>
               </div>
               <div type="textpart" subtype="verse" n="14">
                  <p>ܘܡܢ ܡܘܬܒܗ ܚܙܐ ܠܟܠܗܘܢ ܥܡܘܪ̈ܝܗ̇ ܕܐܪܥܐ</p>
               </div>
               <div type="textpart" subtype="verse" n="15">
                  <p>ܕܓܒܠ ܐܟܚܕܐ ܠܒܗܘܢ ܘܡܬܒܝܢ ܒܟܠܗܘܢ ܥܒ̈ܕܝܗܘܢ</p>
               </div>
               <div type="textpart" subtype="verse" n="16">
                  <p>ܡܠܟܐ ܠܐ ܡܬܦܪܩ ܒܣܘܓܐܐ ܕܚܝܠܐ ܐܦ ܠܐ ܓܢܒܪܐ ܡܬܦܨܐ ܒܣܘܓܐܐ ܕܚܝܠܗ</p>
               </div>
               <div type="textpart" subtype="verse" n="17">
                  <p>ܕܓܠ ܗܘ ܦܘܪܩܢܗ ܕܣܘܣܝܐ ܕܒܣܘܓܐܐ ܕܚܝܠܗ ܠܐ ܡܦܨܐ ܠܪܟܒܗ</p>
               </div>
               <div type="textpart" subtype="verse" n="18">
                  <p>ܥܝܢ̈ܘܗܝ ܕܡܪܝܐ ܥܠ ܙܕܝܩ̈ܐ ܕܡܣܟܝܢ ܠܛܝܒܘܬܗ</p>
               </div>
               <div type="textpart" subtype="verse" n="19">
                  <p>ܕܢܦܨܐ ܢܦܫ̈ܬܗܘܢ ܡܢ ܡܘܬܐ ܘܢܚܐ ܐܢܘܢ ܒܟܦܢܐ</p>
               </div>
               <div type="textpart" subtype="verse" n="20">
                  <p>ܢܦܫܢ ܣܟܝܬ ܠܡܪܝܐ ܡܛܠ ܕܗܘܝܘ ܡܥܕܪܢܢ ܘܡܣܝܥܢܢ</p>
               </div>
               <div type="textpart" subtype="verse" n="21">
                  <p>ܘܒܗ ܗܘ ܢܚܕܐ ܠܒܢ ܕܒܫܡܗ ܩܕܝܫܐ ܣܒܪܢ</p>
               </div>
               <div type="textpart" subtype="verse" n="22">
                  <p>ܬܗܘܐ ܛܝܒܘܬܟ ܥܠܝܢ ܡܪܝܐ ܐܝܟܢܐ ܕܣܟܝܢܢ ܠܟ</p>
               </div>
            </div>
            <div type="textpart" subtype="chapter" n="34">
               <div type="textpart" subtype="verse" n="2">
                  <p>ܐܒܪܟ ܠܡܪܝܐ ܒܟܠܙܒܢ ܘܒܟܠܙܒܢ ܬܫ̈ܒܚܬܗ ܒܦܘܡܝ</p>
               </div>
               <div type="textpart" subtype="verse" n="3">
                  <p>ܒܡܪܝܐ ܬܫܬܒܗܪ ܢܦܫܝ ܢܫܡܥܘܢ ܡܣ̈ܟܢܐ ܘܢܚܕܘܢ</p>
               </div>
               <div type="textpart" subtype="verse" n="4">
                  <p>ܐܘܪܒ ܥܡܝ ܠܡܪܝܐ ܘܢܪܝܡ ܫܡܗ ܐܟܚܕܐ</p>
               </div>
               <div type="textpart" subtype="verse" n="5">
                  <p>ܒܥܝܬ ܡܢ ܡܪܝܐ ܘܥܢܢܝ ܘܡܢ ܟܠܗܘܢ ܐܘ̈ܠܨܢܝ ܦܨܝܢܝ</p>
               </div>
               <div type="textpart" subtype="verse" n="6">
                  <p>ܚܘܪܘ ܠܘܬܗ ܘܣܒܪܘ ܒܗ ܘܐ̈ܦܝܟܘܢ ܠܐ ܢܚܦܪ̈ܢ</p>
               </div>
               <div type="textpart" subtype="verse" n="7">
                  <p>ܗܢܘ ܡܣܟܢܐ ܕܩܪܝܗܝ ܘܫܡܥܗ ܘܡܢ ܟܠܗܘܢ ܐܘ̈ܠܨܢܘܗܝ ܦܨܝܗ</p>
               </div>
               <div type="textpart" subtype="verse" n="8">
                  <p>ܡܫܪܝܬܐ ܕܡܠܐ̈ܟܘܗܝ ܕܡܪܝܐ ܚܕܝܪܐ ܠܕܚ̈ܠܘܗܝ ܘܡܦܨܝܐ ܠܗܘܢ</p>
               </div>
               <div type="textpart" subtype="verse" n="9">
                  <p>ܛܥܡܘ ܘܚܙܘ ܕܛܒ ܗܘ ܡܪܝܐ ܘܛܘܒܝܗܘܢ ܠܟܠ ܕܬܟܝܠܝܢ ܥܠܘܗܝ</p>
               </div>
               <div type="textpart" subtype="verse" n="11">
                  <p>ܥܬܝܪ̈ܐ ܐܬܡܣܟܢܘ ܘܟܦܢܘ ܘܐܝܠܝܢ ܕܠܡܪܝܐ ܒܥܝܢ ܠܐ ܬܚܣܪ ܠܗܘܢ ܛܒܬܐ</p>
               </div>
               <div type="textpart" subtype="verse" n="12">
                  <p>ܬܘ ܒܢ̈ܝܐ ܫܘܡܥܘܢܝ ܘܐܠܦܟܘܢ ܕܚܠܬܗ ܕܐܠܗܐ</p>
               </div>
               <div type="textpart" subtype="verse" n="13">
                  <p>ܐܝܢܘ ܓܒܪܐ ܕܨܒܐ ܚ̈ܝܐ ܘܪܚܡ ܝܘܡ̈ܬܐ ܛܒ̈ܐ ܠܡܚܙܐ</p>
               </div>
               <div type="textpart" subtype="verse" n="14">
                  <p>ܛܪ ܠܫܢܟ ܡܢ ܒܝܫܬܐ ܘܣ̈ܦܘܬܟ ܠܐ ܢܡܠܠܢ ܢܟܠܐ</p>
               </div>
               <div type="textpart" subtype="verse" n="15">
                  <p>ܥܒܪ ܡܢ ܒܝܫܬܐ ܘܥܒܕ ܛܒܬܐ ܒܥܝ ܫܠܡܐ ܘܗܪܛ ܒܬܪܗ</p>
               </div>
               <div type="textpart" subtype="verse" n="16">
                  <p>ܥܝܢ̈ܘܗܝ ܕܡܪܝܐ ܥܠ ܙܕܝܩ̈ܐ ܘܐ̈ܕܢܘܗܝ ܠܡܫܡܥ ܐܢܘܢ</p>
               </div>
               <div type="textpart" subtype="verse" n="17">
                  <p>ܐ̈ܦܘܗܝ ܕܡܪܝܐ ܥܠ ܒܝܫ̈ܐ ܕܢܥܛܐ ܡܢ ܐܪܥܐ ܕܘܟܪܢܗܘܢ</p>
               </div>
               <div type="textpart" subtype="verse" n="18">
                  <p>ܓܥܘ ܙܕܝܩ̈ܐ ܘܡܪܝܐ ܫܡܥ ܐܢܘܢ ܘܦܨܝ ܐܢܘܢ</p>
               </div>
               <div type="textpart" subtype="verse" n="19">
                  <p>ܩܪܝܒ ܗܘ ܡܪܝܐ ܠܬܒܝܪ̈ܝ ܠܒܐ ܘܠܡ̈ܟܝܟܝ ܪܘܚܐ ܦܪܩ</p>
               </div>
               <div type="textpart" subtype="verse" n="20">
                  <p>ܣ̈ܓܝܐܢ ܒܝܫ̈ܬܗ ܕܙܕܝܩܐ ܘܡܢ ܟܘܠܗܝܢ ܡܦܨܐ ܠܗ ܡܪܝܐ</p>
               </div>
               <div type="textpart" subtype="verse" n="21">
                  <p>ܘܢܛܪ ܠܟܠܗܘܢ ܓܪ̈ܡܘܗܝ ܕܚܕ ܡܢܗܘܢ ܠܐ ܢܬܬܒܪ</p>
               </div>
               <div type="textpart" subtype="verse" n="22">
                  <p>ܩܛܠܐ ܠܪ̈ܫܝܥܐ ܒܝܫܬܐ ܘܣܢܐ̈ܘܗܝ ܕܙܕܝܩܐ ܢܣܘܦܘܢ</p>
               </div>
               <div type="textpart" subtype="verse" n="23">
                  <p>ܢܦܪܘܩ ܡܪܝܐ ܢܦܫ̈ܬܐ ܕܥܒ̈ܕܘܗܝ ܘܠܐ ܢܬܚܝܒܘܢ ܟܘܠ ܕܡܣܒܪܝܢ ܒܗ</p>
               </div>
            </div>
            <div type="textpart" subtype="chapter" n="35">
               <div type="textpart" subtype="verse" n="1">
                  <p>ܕܘܢ ܡܪܝܐ ܕܝܢܝ ܘܐܬܟܬܫ ܥܡ ܐܝܠܝܢ ܕܡܬܟܬܫܝܢ ܥܡܝ</p>
               </div>
               <div type="textpart" subtype="verse" n="2">
                  <p>ܐܚܘܕ ܙܝܢܐ ܘܣܟܪܐ ܘܩܘܡ ܒܥܘܕܪܢܝ</p>
               </div>
               <div type="textpart" subtype="verse" n="3">
                  <p>ܫܡܘܛ ܣܦܣܝܪܐ ܘܐܒܪܩ ܠܘܩܒܠ ܪ̈ܕܘܦܝ ܘܐܡܪ ܠܢܦܫܝ ܕܐܢܐ ܗܘ ܦܪܘܩܟܝ</p>
               </div>
               <div type="textpart" subtype="verse" n="4">
                  <p>ܢܒܗܬܘܢ ܘܢܚܦܪܘܢ ܐܝܠܝܢ ܕܒܥܝܢ ܠܢܦܫܝ ܢܗܦܟܘܢ ܠܒܣܬܪܗܘܢ ܘܢܚܦܪܘܢ ܐܝܠܝܢܕܐܬܚܫܒܘ ܥܠܝ ܒܝܫܬܐ</p>
               </div>
               <div type="textpart" subtype="verse" n="5">
                  <p>ܢܗܘܘܢ ܐܝܟ ܕܚܝܚܐ ܩܕܡ ܪܘܚܐ ܘܡܠܐܟܗ ܕܡܪܝܐ ܢܪܕܘܦ ܐܢܘܢ</p>
               </div>
               <div type="textpart" subtype="verse" n="6">
                  <p>ܬܚܫܟ ܐܘܪܚܗܘܢ ܘܢܗ̈ܘܝܢ ܒܗ̇ ܡܫܪ̈ܘܥܝܬܐ ܘܡܠܐܟܗ ܕܐܠܗܐ ܢܪܕܘܦ ܐܢܘܢ</p>
               </div>
               <div type="textpart" subtype="verse" n="7">
                  <p>ܥܠ ܕܛܡܪܘ ܠܝ ܦܚ̈ܐ ܘܡܨܝܕܬܐ ܦܪܣܘ ܠܢܦܫܝ</p>
               </div>
               <div type="textpart" subtype="verse" n="8">
                  <p>ܬܐܬܐ ܥܠܝܗܘܢ ܒܝܫܬܐ ܡܢ ܫܠܝܐ ܘܡܨܝܕܬܐ ܕܛܡܪܘ ܬܐܚܘܕ ܐܢܘܢ ܘܓܘܡܨܐ ܕܚܦܪܘ ܢܦܠܘܢܒܗ</p>
               </div>
               <div type="textpart" subtype="verse" n="9">
                  <p>ܢܦܫܝ ܕܝܢ ܬܪܘܙ ܒܐܠܗܐ. ܘܬܬܒܣܡ ܒܦܘܪܩܢܗ</p>
               </div>
               <div type="textpart" subtype="verse" n="10">
                  <p>ܘܟܠܗܘܢ ܓܪ̈ܡܝ ܢܐܡܪܘܢ ܡܪܝܐ ܡܢܘ ܐܟܘܬܟ ܕܡܦܨܐ ܐܢܬ ܠܒܝܫܐ ܡܢ ܒܥܠܕܒܒܗ ܘܠܡܣܟܢܐܘܠܒܝܫܐ ܡܢ ܡܢ ܕܚܛܦ ܠܗ ܒܩܛܝܪܐ</p>
               </div>
               <div type="textpart" subtype="verse" n="11">
                  <p>ܩܡܘ ܣܗ̈ܕܐ ܕܥܘܠܐ ܘܡܕܡ ܕܠܐ ܝܕܥ ܗܘܝܬ ܫܐܠܘܢܝ</p>
               </div>
               <div type="textpart" subtype="verse" n="12">
                  <p>ܦܪܥܘܢܝ ܒܝܫܬܐ ܚܠܦ ܛܒܬܐ ܘܐܘܒܕܘ ܢܦܫܝ ܡܢ ܒܢ̈ܝ ܐܢܫܐ</p>
               </div>
               <div type="textpart" subtype="verse" n="13">
                  <p>ܘܐܢܐ ܒܟܪܝܗܘܬܗܘܢ ܠܒܫܬ ܣܩܐ ܘܡܟܟܬ ܢܦܫܝ ܒܨܘܡܐ ܘܨܠܘܬܝ ܠܥܘܒܝ ܗܦܟܬ</p>
               </div>
               <div type="textpart" subtype="verse" n="14">
                  <p>ܐܝܟ ܪܚܡܐ ܘܐܝܟ ܐܚܐ ܡܗܠܟ ܗܘܝܬ ܘܐܝܟ ܗܘ ܕܝܬܒ ܒܐܒܠܐ ܐܬܕܘܝܬ</p>
               </div>
               <div type="textpart" subtype="verse" n="15">
                  <p>ܒܚܫܝ ܐܬܟܢܫܘ ܘܚܕܝܘ ܠܝ ܐܬܟܢܫܘ ܥܠܝ ܢܘܓܪܐ ܘܠܐ ܝܕܥܬ</p>
               </div>
               <div type="textpart" subtype="verse" n="16">
                  <p>ܒܫܘܒܗܪܗܘܢ ܘܒܒܘܙܚܗܘܢ ܚܪܩܘ ܥܠܝ ܫ̈ܢܝܗܘܢ</p>
               </div>
               <div type="textpart" subtype="verse" n="17">
                  <p>ܡܪܝ ܟܕܘ ܚܙܝܬ ܐܗܦܟ ܢܦܫܝ ܡܢ ܫܓܘܫܝܗܘܢ ܘܡܢ ܐܪ̈ܝܘܬܐ ܝܚܝܕܘܬܝ</p>
               </div>
               <div type="textpart" subtype="verse" n="18">
                  <p>ܐܘܕܐ ܠܟ ܒܥܕܬܐ ܪܒܬܐ ܘܒܥܡ̈ܡܐ ܣ̈ܓܝܐܐ ܐܙܡܪ ܠܟ</p>
               </div>
               <div type="textpart" subtype="verse" n="19">
                  <p>ܕܠܐ ܢܚܕܘܢ ܠܝ ܒ̈ܥܠܕܒܒܝ ܘܫܩܪ̈ܐ ܕܣܢܝܢ ܠܝ ܡܓܢ ܕܡܪܡܙܝܢ ܒܥܝܢ̈ܝܗܘܢ</p>
               </div>
               <div type="textpart" subtype="verse" n="20">
                  <p>ܘܫܠܡܐ ܠܐ ܐܡܪܝܢ ܘܥܠ ܡܟܝܟܐ ܕܐܪܥܐ ܢܟܠܐ ܡܬܚܫܒܝܢ</p>
               </div>
               <div type="textpart" subtype="verse" n="21">
                  <p>ܦܬܚܘ ܥܠܝ ܦܘܡܗܘܢ ܘܐܡܪܘ ܐܗܐ ܐܗܐ ܚܙܬ ܒܗ ܥܝܢܢ</p>
               </div>
               <div type="textpart" subtype="verse" n="22">
                  <p>ܚܙܝܬ ܐܠܗܐ ܘܠܐ ܬܫܬܘܩ ܡܪܝ ܘܠܐ ܬܪܚܩ ܡܢܝ</p>
               </div>
               <div type="textpart" subtype="verse" n="23">
                  <p>ܐܬܬܥܝܪ ܠܕܝܢܝ ܐܠܗܝ ܘܡܪܝ ܘܚܙܝ ܥܘܠܒܢܝ</p>
               </div>
               <div type="textpart" subtype="verse" n="24">
                  <p>ܕܘܢܝܢܝ ܐܝܟ ܙܕܝܩܘܬܟ ܡܪܝܐ ܕܠܐ ܢܚܕܘܢ ܠܝ</p>
               </div>
               <div type="textpart" subtype="verse" n="25">
                  <p>ܘܠܐ ܢܐܡܪܘܢ ܒܠܒܗܘܢ ܕܐܬܬܢܝܚܬ ܢܦܫܢ ܘܛܒܥܢܝܗܝ</p>
               </div>
               <div type="textpart" subtype="verse" n="26">
                  <p>ܢܒܗܬܘܢ ܘܢܚܦܪܘܢ ܐܟܚܕܐ ܐܝܠܝܢ ܕܨܒܝܢ ܠܒܝܫܬܝ ܘܐܝܠܝܢ ܕܡܬܪܘܪܒܝܢ ܥܠܝ ܢܠܒܫܘܢܒܗܬܬܐ</p>
               </div>
               <div type="textpart" subtype="verse" n="27">
                  <p>ܢܫܒܚܘܢ ܘܢܚܕܘܢ ܐܝܠܝܢ ܕܨܒܝܢ ܠܙܟܘܬܝ ܘܢܐܡܪܘܢ ܒܟܠܙܒܢ ܕܪܒ ܗܘ ܡܪܝܐ ܕܨܒܐܒܫܠܡܐ ܕܥܒܕܗ</p>
               </div>
               <div type="textpart" subtype="verse" n="28">
                  <p>ܠܫܢܝ ܢܘܕܐ ܒܙܕܝܩܘܬܟ ܘܟܠܗ ܝܘܡܐ ܒܬܫܒ̈ܚܬܟ</p>
               </div>
            </div>
            <div type="textpart" subtype="chapter" n="36">
               <div type="textpart" subtype="verse" n="2">
                  <p>ܡܬܚܫܒ ܥܘܠܐ ܪܘܫܥܐ ܒܠܒܗ ܡܛܘܠ ܕܠܝܬ ܕܚܠܬܗ ܕܐܠܗܐ ܠܘܩܒܠ ܥܝ̈ܢܘܗܝ</p>
               </div>
               <div type="textpart" subtype="verse" n="3">
                  <p>ܡܛܠ ܕܣܢܝܐ ܗܝ ܒܥܝ̈ܢܘܗܝ ܕܢܫܒܘܩ ܚ̈ܛܗܘܗܝ ܘܢܣܢܐ ܐܢܘܢ</p>
               </div>
               <div type="textpart" subtype="verse" n="4">
                  <p>ܦܬܓܡܐ ܕܦܘܡܗ ܟܐܒܐ ܘܢܟܠܐ ܘܠܐ ܨܒܐ ܠܡܥܒܕ ܛܒܬܐ</p>
               </div>
               <div type="textpart" subtype="verse" n="5">
                  <p>ܟܐܒܐ ܡܬܚܫܒ ܥܠ ܡܫܟܒܗ ܘܡܗܠܟ ܒܐܘܪܚܐ ܐܝܕܐ ܕܠܐ ܫܦܝܪܐ ܕܢܒܐܫ</p>
               </div>
               <div type="textpart" subtype="verse" n="6">
                  <p>ܡܪܝܐ ܒܫܡܝܐ ܪ̈ܚܡܝܟ ܘܗܝܡܢܘܬܟ ܥܕܡܐ ܠܫܡ̈ܝ ܫܡܝܐ</p>
               </div>
               <div type="textpart" subtype="verse" n="7">
                  <p>ܘܙܕܝܩܘܬܟ ܐܝܟ ܛܘܪ̈ܐ ܐܠܗܐ ܘܕܝܢ̈ܝܟ ܐܝܟ ܬܗܘܡܐ ܪܒܐ ܒܢ̈ܝ ܐܢܫܐ ܘܒܥܝܪܐ ܦܪܩܐܢܬ ܡܪܝܐ</p>
               </div>
               <div type="textpart" subtype="verse" n="8">
                  <p>ܡܐ ܣ̈ܓܝܐܝܢ ܪ̈ܚܡܝܟ ܐܠܗܐ ܘܒܢ̈ܝ ܐܢܫܐ ܒܛܠܠܐ ܕܟܢ̈ܦܝܟ ܢܬܟܣܘܢ</p>
               </div>
               <div type="textpart" subtype="verse" n="9">
                  <p>ܘܢܪܘܘܢ ܡܢ ܫܘܡܢܗ ܕܒܝܬܟ ܘܡܢ ܢܚܠܟ ܒܣܝܡܐ ܬܫܩܐ ܐܢܘܢ</p>
               </div>
               <div type="textpart" subtype="verse" n="10">
                  <p>ܡܛܘܠ ܕܡܒܘܥܐ ܕܚ̈ܝܐ ܥܡܟ ܗܘ ܘܒܢܘܗܪܟ ܗܘ ܚܙܝܢܢ ܢܘܗܪܐ</p>
               </div>
               <div type="textpart" subtype="verse" n="11">
                  <p>ܛܪ ܪ̈ܚܡܝܟ ܠܩܪ̈ܝܒܝܟ ܘܙܕܝܩܘܬܟ ܠܬܪ̈ܝܨܝ ܠܒܐ</p>
               </div>
               <div type="textpart" subtype="verse" n="12">
                  <p>ܠܐ ܬܝܬܐ ܥܠܝܢ ܪܓܠܐ ܥܫܝܢܬܐ ܘܐܝܕܗܘܢ ܕܪ̈ܫܝܥܐ ܠܐ ܬܙܝܥܢ</p>
               </div>
               <div type="textpart" subtype="verse" n="13">
                  <p>ܡܛܠ ܕܬܡܢ ܢܦܠܝܢ ܟܘܠ ܥܒ̈ܕܝ ܫܘܩܪܐ ܘܡܣܬܚܦܝܢ ܘܠܐ ܡܫܟܚܝܢ ܠܡܩܡ</p>
               </div>
            </div>
            <div type="textpart" subtype="chapter" n="37">
               <div type="textpart" subtype="verse" n="1">
                  <p>ܠܐ ܬܚܣܡ ܒܪ̈ܫܝܥܐ ܘܠܐ ܬܛܢ ܒܥܒ̈ܕܝ ܥܘܠܐ</p>
               </div>
               <div type="textpart" subtype="verse" n="2">
                  <p>ܡܛܠ ܕܐܝܟ ܓ̈ܠܐ ܒܥܓܠ ܝܒܫܝܢ ܘܐܝܟ ܝܘܪܩܐ ܕܥܣܒܐ ܚܡܝܢ</p>
               </div>
               <div type="textpart" subtype="verse" n="3">
                  <p>ܣܒܪ ܒܐܠܗܐ ܘܥܒܕ ܛܒܬܐ ܥܡܪ ܒܐܪܥܐ ܘܒܥܝ ܗܝܡܢܘܬܐ</p>
               </div>
               <div type="textpart" subtype="verse" n="4">
                  <p>ܣܒܪ ܒܡܪܝܐ ܘܢܬܠ ܠܟ ܫܐ̈ܠܬܗ ܕܠܒܟ</p>
               </div>
               <div type="textpart" subtype="verse" n="5">
                  <p>ܬܪܘܨ ܩܕܡ ܡܪܝܐ ܐܘܪܚܟ ܘܣܒܪ ܒܗ ܘܗܘ ܥܒܕ</p>
               </div>
               <div type="textpart" subtype="verse" n="6">
                  <p>ܘܡܦܩ ܐܝܟ ܢܘܗܪܐ ܙܕܝܩܘܬܟ ܘܕܝܢ̈ܝܟ ܐܝܟ ܛܗܪܐ</p>
               </div>
               <div type="textpart" subtype="verse" n="7">
                  <p>ܒܥܝ ܡܢ ܡܪܝܐ ܘܨܠܐ ܩܕܡܘܗܝ ܘܠܐ ܬܚܣܡ ܒܓܒܪܐ ܕܥܒܕ ܥܘܠܐ ܘܡܨܠܚܐ ܐܘܪܚܗ</p>
               </div>
               <div type="textpart" subtype="verse" n="8">
                  <p>ܐܬܬܢܝܚ ܡܢ ܚܡܬܐ ܘܐܬܬܢܝܚ ܡܢ ܪܘܓܙܐ ܘܠܐ ܬܚܣܡ ܠܡܥܒܕ ܒܝܫܬܐ</p>
               </div>
               <div type="textpart" subtype="verse" n="9">
                  <p>ܡܛܠ ܕܒܝ̈ܫܐ ܣܝܦܝܢ ܘܐܝܠܝܢ ܕܡܣܒܪܝܢ ܒܡܪܝܐ ܝܪܬܝܢ ܐܪܥܐ</p>
               </div>
               <div type="textpart" subtype="verse" n="10">
                  <p>ܒܙܒܢܐ ܙܥܘܪܐ ܒܥܐ ܐܢܬ ܠܗ ܠܪܫܝܥܐ ܘܠܝܬܘܗܝ ܘܚܐܪ ܐܢܬ ܒܕܘܟܬܗ ܘܠܐ ܡܫܬܟܚ</p>
               </div>
               <div type="textpart" subtype="verse" n="11">
                  <p>ܘܡܣ̈ܟܢܐ ܝܪܬܝܢ ܐܪܥܐ ܘܡܬܒܣܡܝܢ ܒܫܠܡܐ ܣܓܝܐܐ</p>
               </div>
               <div type="textpart" subtype="verse" n="12">
                  <p>ܡܬܚܡܬ ܪܫܝܥܐ ܥܠ ܙܕܝܩܐ ܘܡܚܪܩ ܫ̈ܢܘܗܝ ܥܠܘܗܝ</p>
               </div>
               <div type="textpart" subtype="verse" n="13">
                  <p>ܘܡܪܝܐ ܢܓܚܟ ܥܠܘܗܝ ܡܛܠ ܕܝܕܥ ܕܡܛܐ ܝܘܡܗ</p>
               </div>
               <div type="textpart" subtype="verse" n="14">
                  <p>ܣܝܦܐ ܫܡܛܘ ܪ̈ܫܝܥܐ ܘܡܬܚܘ ܩܫܬܐ ܕܢܩܛܠܘܢ ܠܡܣ̈ܟܢܐ ܘܠܒܝܫ̈ܐ ܘܠܐܝܠܝܢ ܕܬܪ̈ܝܨܢܐܘܪ̈ܚܬܗܘܢ</p>
               </div>
               <div type="textpart" subtype="verse" n="15">
                  <p>ܣܝܦܗܘܢ ܢܥܘܠ ܒܠܒܗܘܢ ܘܩܫܬ̈ܬܗܘܢ ܢܬܬܒܪ̈ܢ</p>
               </div>
               <div type="textpart" subtype="verse" n="16">
                  <p>ܦܩܚ ܩܠܝܠ ܠܙܕܝܩܐ ܡܢ ܩܢܝܢܐ ܣܓܝܐܐ ܕܪ̈ܫܝܥܐ</p>
               </div>
               <div type="textpart" subtype="verse" n="17">
                  <p>ܡܛܘܠ ܕܕܪ̈ܥܝܗܘܢ ܕܪ̈ܫܝܥܐ ܢܬܬܒܪܘܢ ܡܣܡܟ ܠܙܕܝܩ̈ܐ ܡܪܝܐ</p>
               </div>
               <div type="textpart" subtype="verse" n="18">
                  <p>ܘܝܕܥ ܡܪܝܐ ܝܘܡ̈ܬܗܘܢ ܕܬܡܝ̈ܡܐ ܘܝܪܬܘܬܗܘܢ ܠܥܠܡ ܬܗܘܐ</p>
               </div>
               <div type="textpart" subtype="verse" n="19">
                  <p>ܘܠܐ ܢܒܗܬܘܢ ܒܫܥܬܐ ܒܝܫܬܐ ܘܒܝ̈ܘܡܬܐ ܕܟܦܢܐ ܢܣܒܥܘܢ</p>
               </div>
               <div type="textpart" subtype="verse" n="20">
                  <p>ܡܛܠ ܕܪ̈ܫܝܥܐ ܐܒܕܝܢ ܘܒ̈ܥܠܕܒܒܘܗܝ ܕܡܪܝܐ ܡ̈ܦܛܡܐ ܓܡܪܝܢ ܘܐܝܟ ܬܢܢܐ ܣܝܦܝܢ</p>
               </div>
               <div type="textpart" subtype="verse" n="21">
                  <p>ܝܙܦ ܪܫܝܥܐ ܘܠܐ ܦܪܥ ܘܙܕܝܩܐ ܡܪܚܡ ܘܝܗܒ</p>
               </div>
               <div type="textpart" subtype="verse" n="22">
                  <p>ܡܛܠ ܕܒܪ̈ܝܟܘܗܝ ܕܡܪܝܐ ܝܪܬܝܢ ܐܪܥܐ ܘܠܝ̈ܛܘܗܝ ܢܣܘܦܘܢ</p>
               </div>
               <div type="textpart" subtype="verse" n="23">
                  <p>ܡܢ ܩܕܡ ܡܪܝܐ ܡܬܩ̈ܢܢ ܗ̈ܠܟܬܗ ܕܓܒܪܐ ܘܐܘܪܚܗ ܗܘ ܡܬܩܢ</p>
               </div>
               <div type="textpart" subtype="verse" n="24">
                  <p>ܡܛܠ ܕܐܢ ܢܦܠ ܠܐ ܡܗܪ ܕܡܪܝܐ ܐܚܝܕ ܒܐܝܕܗ</p>
               </div>
               <div type="textpart" subtype="verse" n="25">
                  <p>ܛܠܐ ܗܘܝܬ ܘܣܒܬ ܘܠܐ ܚܙܝܬ ܙܕܝܩܐ ܕܐܫܬܒܩ ܐܦ ܠܐ ܙܪܥܗ ܕܒܥܐ ܠܚܡܐ</p>
               </div>
               <div type="textpart" subtype="verse" n="26">
                  <p>ܐܠܐ ܟܠܗ ܝܘܡܐ ܡܪܚܡ ܘܡܘܙܦ ܘܙܪܥܗ ܡܬܒܪܟ</p>
               </div>
               <div type="textpart" subtype="verse" n="27">
                  <p>ܥܒܪ ܡܢ ܒܝܫܬܐ ܘܥܒܕ ܛܒܬܐ ܐܬܬܢܝܚ ܠܥܠܡ</p>
               </div>
               <div type="textpart" subtype="verse" n="28">
                  <p>ܡܛܠ ܕܡܪܝܐ ܕܝܢܐ ܪܚܡ ܘܠܐ ܫܒܩ ܠܙܕܝܩ̈ܘܗܝ ܐܠܐ ܠܥܠܡ ܡܢܛܪ ܠܗܘܢ ܘܙܪܥܗܘܢܕܪ̈ܫܝܥܐ ܡܘܒܕ</p>
               </div>
               <div type="textpart" subtype="verse" n="29">
                  <p>ܘܙܕܝܩ̈ܐ ܝܪܬܝܢ ܐܪܥܐ ܘܫܪܝܢ ܥܠܝܗ̇ ܠܥܠܡ</p>
               </div>
               <div type="textpart" subtype="verse" n="30">
                  <p>ܚܟܡܬܐ ܪܢܐ ܦܘܡܗ ܕܙܕܝܩܐ ܘܠܫܢܗ ܡܡܠܠ ܕܝܢܐ</p>
               </div>
               <div type="textpart" subtype="verse" n="31">
                  <p>ܢܡܘܣܗ ܕܐܠܗܐ ܒܠܒܗ ܘܠܐ ܙܝܥ̈ܢ ܕܘܪ̈ܟܬܗ</p>
               </div>
               <div type="textpart" subtype="verse" n="32">
                  <p>ܡܣܟܐ ܪܫܝܥܐ ܠܙܕܝܩܐ ܘܒܥܐ ܠܡܩܛܠܗ</p>
               </div>
               <div type="textpart" subtype="verse" n="33">
                  <p>ܘܡܪܝܐ ܠܐ ܢܫܒܩܝܘܗܝ ܒܐ̈ܝܕܘܗܝ ܐܠܐ ܢܚܝܒܝܘܗܝ ܒܕܝܢܐ</p>
               </div>
               <div type="textpart" subtype="verse" n="34">
                  <p>ܣܒܪ ܒܡܪܝܐ ܘܛܪ ܐܘܪܚܗ ܘܢܪܝܡܟ ܠܡܐܪܬ ܐܪܥܐ ܡܐ ܕܣܝܦܝܢ ܪ̈ܫܝܥܐ ܬܚܙܐ</p>
               </div>
               <div type="textpart" subtype="verse" n="35">
                  <p>ܡܛܠ ܕܚܙܝܬ ܪ̈ܫܝܥܐ ܕܡܫܬܒܗܪܝܢ ܘܡܬܬܪܝܡܝܢ ܐܝܟ ܐ̈ܝܠܢܐ ܕܥܒܐ</p>
               </div>
               <div type="textpart" subtype="verse" n="36">
                  <p>ܟܕ ܥܒܪܬ ܠܝܬܘܗܝ ܘܒܥܝܬܗ ܘܠܐ ܐܫܟܚܬܗ</p>
               </div>
               <div type="textpart" subtype="verse" n="37">
                  <p>ܛܪ ܬܡܝܡܘܬܐ ܘܓܒܝ ܬܪܝܨܘܬܐ ܡܛܠ ܕܐܝܬ ܚܪܬܐ ܛܒܬܐ ܠܓܒܪ̈ܐ ܕܫܠܡܐ</p>
               </div>
               <div type="textpart" subtype="verse" n="38">
                  <p>ܘܚ̈ܛܝܐ ܢܣܘܦܘܢ ܐܝܟ ܚܕܐ ܘܚܪܬܐ ܕܪ̈ܫܝܥܐ ܠܐܒܕܢܐ</p>
               </div>
               <div type="textpart" subtype="verse" n="39">
                  <p>ܦܪܘܩܐ ܕܙܕܝܩ̈ܐ ܡܪܝܐ ܡܥܕܪ ܠܗܘܢ ܒܙܒܢܐ ܕܥܩܬܐ</p>
               </div>
               <div type="textpart" subtype="verse" n="40">
                  <p>ܡܥܕܪ ܠܗܘܢ ܡܪܝܐ ܘܡܦܨܐ ܠܗܘܢ ܘܡܦܨܐ ܠܗܘܢ ܡܢ ܪ̈ܫܝܥܐ ܘܦܪܩ ܠܗܘܢ ܡܛܠ ܕܣܒܪܘ ܒܗ</p>
               </div>
            </div>
            <div type="textpart" subtype="chapter" n="38">
               <div type="textpart" subtype="verse" n="2">
                  <p>ܡܪܝܐ ܠܐ ܒܪܘܓܙܟ ܬܟܣܢܝ ܐܦ ܠܐ ܒܚܡܬܟ ܬܪܕܝܢܝ</p>
               </div>
               <div type="textpart" subtype="verse" n="3">
                  <p>ܡܛܘܠ ܕܓܐܪ̈ܝܟ ܐܬܩܒܥܘ ܒܝ ܘܐܬܬܢܝܚܬ ܐܝܕܟ ܥܠܝ</p>
               </div>
               <div type="textpart" subtype="verse" n="4">
                  <p>ܘܠܝܬ ܫܠܡܐ ܠܒܣܪܝ ܡܢ ܩܕܡ ܚܡܬܟ ܘܠܝܬ ܫܠܡܐ ܠܓܪ̈ܡܝ ܡܢ ܩܕܡ ܚ̈ܛܗܝ</p>
               </div>
               <div type="textpart" subtype="verse" n="5">
                  <p>ܡܛܠ ܕܣ̈ܟܠܘܬܝ ܥܒܪ ܠܪܝܫܝ ܘܐܝܟ ܡܘܒܠܐ ܝܩܝܪܬܐ ܝܩܪ ܠܝ</p>
               </div>
               <div type="textpart" subtype="verse" n="6">
                  <p>ܣܪ̈ܝ ܘܐܬ̈ܡܣܝ ܚܒܪ̈ܬܝ ܘܡܢ ܩܕܡ ܣ̈ܟܠܘܬܝ</p>
               </div>
               <div type="textpart" subtype="verse" n="7">
                  <p>ܙܥܬ ܛܒ ܘܟܠܗ ܝܘܡܐ ܒܟܡܝܪܘܬܐ ܗܠܟܬ</p>
               </div>
               <div type="textpart" subtype="verse" n="8">
                  <p>ܡܛܠ ܕܩܘܪ̈ܨܠܝ ܐܬܡܠܝܘ ܙܘܥܬܐ ܘܠܝܬ ܫܠܡܐ ܠܒܣܪܝ</p>
               </div>
               <div type="textpart" subtype="verse" n="9">
                  <p>ܙܥܬ ܘܐܬܕܘܝܬ ܛܒ ܘܢܗܓ ܗܘܝܬ ܡܢ ܢܗܡܬܗ ܕܠܒܝ</p>
               </div>
               <div type="textpart" subtype="verse" n="10">
                  <p>ܡܪܝܐ ܩܕܡܝܟ ܗܝ ܟܠܗ̇ ܪܓܬܝ ܘܬܐܢܚ̈ܬܝ ܡܢܟ ܠܐ ܡܛܫ̈ܝܢ</p>
               </div>
               <div type="textpart" subtype="verse" n="11">
                  <p>ܠܒܝ ܐܬܗܦܟ ܘܚܝܠܝ ܫܒܩܢܝ ܘܢܘܗܪܐ ܕܥܝܢ̈ܝ ܠܐ ܗܘܐ ܠܘܬܝ</p>
               </div>
               <div type="textpart" subtype="verse" n="12">
                  <p>ܪ̈ܚܡܝ ܘܚܒܪ̈ܝ ܠܘܩܒܠ ܟܐܒܝ ܩܡܘ ܘܩܪ̈ܝܒܝ ܒܪܘܚܩܐ ܩܝܡܝܢ ܗܘܘ</p>
               </div>
               <div type="textpart" subtype="verse" n="13">
                  <p>ܘܐܚܕܘܢܝ ܐܝܠܝܢ ܕܒܥܝܢ ܠܢܦܫܝ ܘܨܒܝܢ ܠܒܝܫܬܝ ܘܡܠܠܘ ܫܘܩܪܐ ܘܢܟܠܐ ܝܘܡܐ ܟܠܗܪܢܝܢ ܗܘܘ</p>
               </div>
               <div type="textpart" subtype="verse" n="14">
                  <p>ܐܢܐ ܕܝܢ ܐܝܟ ܚܪܫܐ ܠܐ ܫܡܥ ܗܘܝܬ ܘܐܝܟ ܕܘܓܐ ܠܐ ܦܬܚܬ ܦܘܡܝ</p>
               </div>
               <div type="textpart" subtype="verse" n="15">
                  <p>ܘܗܘܝܬ ܐܝܟ ܓܒܪܐ ܕܠܐ ܫܡܥ ܘܠܝܬ ܡܟܣܢܘܬܐ ܒܦܘܡܗ</p>
               </div>
               <div type="textpart" subtype="verse" n="16">
                  <p>ܡܛܠ ܕܠܟ ܣܟܝܬ ܡܪܝܐ ܘܥܢܝܬܢܝ ܡܪܝܐ ܐܠܗܝ</p>
               </div>
               <div type="textpart" subtype="verse" n="17">
                  <p>ܡܛܘܠ ܕܐܡܪܬ ܕܠܐ ܢܚܕܘܢ ܠܝ ܘܠܐ ܢܬܬܪܝܡܘܢ ܥܠܝ ܒܙܘܥܬܐ ܕܪ̈ܓܠܝ</p>
               </div>
               <div type="textpart" subtype="verse" n="18">
                  <p>ܡܛܠ ܕܐܢܐ ܠܚܫܐ ܡܛܝܒ ܐܢܐ ܘܟܐܒܝ ܠܘܩܒܠܝ ܒܟܠܙܒܢ</p>
               </div>
               <div type="textpart" subtype="verse" n="19">
                  <p>ܡܛܘܠ ܕܐܚܘܝܟ ܣ̈ܟܠܘܬܝ ܘܐܬܕܟܐ ܡܢ ܚ̈ܛܗܝ</p>
               </div>
               <div type="textpart" subtype="verse" n="20">
                  <p>ܒ̈ܥܠܕܒܒܝ ܐܬܥܫܢܘ ܘܚܙܘ ܘܣܓܝܘ ܣܢܐ̈ܝ ܕܫܘܩܪܐ</p>
               </div>
               <div type="textpart" subtype="verse" n="21">
                  <p>ܦܪܥܘܢܝ ܒܝܫܬܐ ܚܠܦ ܛܒܬܐ ܘܣܩܪܘܢܝ ܥܠ ܕܒܥܝܬ ܛܒܬܐ</p>
               </div>
               <div type="textpart" subtype="verse" n="22">
                  <p>ܠܐ ܬܫܒܩܢܝ ܡܪܝܐ ܐܠܗܝ ܘܠܐ ܬܪܚܩ ܡܢܝ</p>
               </div>
               <div type="textpart" subtype="verse" n="23">
                  <p>ܐܠܐ ܟܬܪ ܠܥܘܕܪܢܝ ܘܦܪܘܩܝܢܝ</p>
               </div>
            </div>
            <div type="textpart" subtype="chapter" n="39">
               <div type="textpart" subtype="verse" n="2">
                  <p>ܐܡܪܬ ܕܐܛܪ ܐܘܪܚܝ ܘܠܐ ܐܚܛܐ ܒܠܫܢܝ ܐܛܪ ܦܘܡܝ ܡܢ ܥܘܠܐ ܡܛܠ ܪ̈ܫܝܥܐ ܕܠܘܩܒܠܝ</p>
               </div>
               <div type="textpart" subtype="verse" n="3">
                  <p>ܚܪܫܬ ܘܐܬܟܡܪܬ ܘܕܘܝܬ ܡܢ ܛܒܬܐ ܘܟܐܒܝ ܐܬܕܠܚ</p>
               </div>
               <div type="textpart" subtype="verse" n="4">
                  <p>ܚܡ ܠܒܝ ܒܓܘܝ ܘܒܓܘܫܡܝ ܐܚܕܬ ܢܘܪܐ ܪܢܝܬ ܒܠܫܢܝ</p>
               </div>
               <div type="textpart" subtype="verse" n="5">
                  <p>ܘܚܘܝܢܝ ܡܪܝܐ ܚܪܬܝ ܘܡܫܘܚܬܐ ܕܝܘܡ̈ܝ ܡܢܐ ܗܝ ܕܐܕܥ ܠܡܢܐ ܦܐܫ ܐܢܐ</p>
               </div>
               <div type="textpart" subtype="verse" n="6">
                  <p>ܕܗܐ ܒܡܫܘܚܬܐ ܝܗܒܬ ܝܘ̈ܡܝ ܘܦܘܫܝ ܐܝܟ ܠܐ ܡܕܡ ܗܘ ܩܕܡܝܟ ܡܛܠ ܕܟܠܗܘܢ ܒܢܝܢܫ̈ܐܐܝܟ ܠܗܓܐ ܐܢܘܢ ܩܝܡܝܢ</p>
               </div>
               <div type="textpart" subtype="verse" n="7">
                  <p>ܡܛܠ ܕܒܨܠܡܐ ܡܗܠܟ ܓܒܪܐ ܘܐܝܟ ܠܗܓܐ ܚܡܐ ܣܐܡ ܣܝܡ̈ܬܐ ܘܠܐ ܝܕܥ ܠܡܢܘ ܚܡܠ ܠܗܝܢ</p>
               </div>
               <div type="textpart" subtype="verse" n="8">
                  <p>ܡܟܝܠ ܡܢܘ ܣܒܪܝ ܐܠܐ ܐܢ ܐܢܬ ܡܪܝܐ</p>
               </div>
               <div type="textpart" subtype="verse" n="9">
                  <p>ܘܡܢ ܟܠܗܝܢ ܣ̈ܟܠܘܬܝ ܦܨܢܝ ܘܚܣܕܐ ܠܥܘ̈ܠܐ ܠܐ ܬܥܒܕܢܝ</p>
               </div>
               <div type="textpart" subtype="verse" n="10">
                  <p>ܚܪܫܬ ܘܠܐ ܦܬܚܬ ܦܘܡܝ ܡܛܠ ܕܐܢܬ ܥܒܕܬ</p>
               </div>
               <div type="textpart" subtype="verse" n="11">
                  <p>ܐܥܒܪ ܡܢܝ ܢܓܕܟ ܘܡܢ ܡܚܘܬܐ ܕܐ̈ܝܕܝܟ ܓܡܪܬ</p>
               </div>
               <div type="textpart" subtype="verse" n="12">
                  <p>ܒܡܟܣܢܘܬܐ ܕܥܠ ܐ̈ܦܝ ܚ̈ܛܗܝ ܪܕܝܬ ܓܒܪܐ ܘܐܥܒܪܬ ܐܝܟ ܚܒܬܐ ܪ̈ܓܝܓܬܗ ܘܐܝܟ ܠܗܓܐܐܢܘܢ ܟܠܗܘܢ ܒܢܝܢܫ̈ܐ</p>
               </div>
               <div type="textpart" subtype="verse" n="13">
                  <p>ܫܡܥ ܡܪܝܐ ܨܠܘܬܝ ܘܒܥܘܬܝ ܘܨܘܬ ܠܕܡܥܬܝ ܘܠܐ ܬܫܬܘܩ ܡܛܘܠ ܕܥܡܘܪܐ ܐܢܐ ܥܡܟܘܬܘܬܒܐ ܐܝܟ ܟܠܗܘܢ ܐܒ̈ܗܝ</p>
               </div>
               <div type="textpart" subtype="verse" n="14">
                  <p>ܦܪܘܩܝܢܝ ܘܐܬܬܢܝܚ ܥܕܠܐ ܐܙܠ ܐܢܐ ܘܬܘܒ ܠܐ ܐܝܬܝ</p>
               </div>
            </div>
            <div type="textpart" subtype="chapter" n="40">
               <div type="textpart" subtype="verse" n="2">
                  <p>ܡܣܒܪܘ ܣܒܪܬ ܒܡܪܝܐ ܕܐܬܦܢܝ ܠܘܬܝ ܘܫܡܥ ܒܥܘܬܝ</p>
               </div>
               <div type="textpart" subtype="verse" n="3">
                  <p>ܘܐܣܩܢܝ ܡܢ ܓܘܒܐ ܕܕܐܘܘܢܐ ܘܡܢ ܣܝܢܐ ܕܚܒܠܐ ܐܩܝܡ ܥܠ ܫܘܥܐ ܪ̈ܓܠܝ ܘܐܬܩܢ ܗ̈ܠܟܬܝ</p>
               </div>
               <div type="textpart" subtype="verse" n="4">
                  <p>ܝܗܒ ܒܦܘܡܝ ܬܫܒܘܚܬܐ ܚܕܬܐ ܬܫܒܘܚܬܐ ܠܐܠܗܐ ܕܢܚܙܘܢ ܣ̈ܓܝܐܐ ܘܢܚܕܘܢ ܘܢܣܒܪܘܢܒܡܪܝܐ</p>
               </div>
               <div type="textpart" subtype="verse" n="5">
                  <p>ܛܘܒܘܗܝ ܠܒܪ ܐܢܫܐ ܕܥܠ ܫܡܗ ܕܡܪܝܐ ܬܟܝܠ ܘܠܐ ܦܢܐ ܠܣܪܝܩܘܬܐ ܐܦ ܠܐ ܠܡܡܠܠܐ ܕܓܠܐ</p>
               </div>
               <div type="textpart" subtype="verse" n="6">
                  <p>ܣ̈ܓܝܐܢ ܐܢܝܢ ܕܥܒܕܬ ܡܪܝܐ ܐܠܗܢ ܬܕܡܪ̈ܬܟ ܘܡܚܫ̈ܒܬܟ ܥܠܝܢ ܘܠܝܬ ܐܟܘܬܟ ܚܘܝܬܘܐܡܪܬ ܘܣ̈ܓܝܐܢ ܐܢܝܢ ܡܢ ܡܢܝܢܐ</p>
               </div>
               <div type="textpart" subtype="verse" n="7">
                  <p>ܒܕܒܚ̈ܐ ܘܒܩܘܪ̈ܒܢܐ ܠܐ ܨܒܝܬ ܐ̈ܕܢܐ ܕܝܢ ܢܩܒܬ ܠܝ ܘܝܩ̈ܕܐ ܫ̈ܠܡܐ ܕܚܠܦ ܚ̈ܛܗܐ ܠܐܫܐܠܬ</p>
               </div>
               <div type="textpart" subtype="verse" n="8">
                  <p>ܗܝܕܝܢ ܐܡܪܬ ܕܗܐ ܐܬܝܬ ܕܒܪܝܫ ܟܬ̈ܒܐ ܟܬܝܒ ܥܠܝ</p>
               </div>
               <div type="textpart" subtype="verse" n="9">
                  <p>ܠܡܥܒܕ ܨܒܝܢܟ ܐܠܗܐ ܨܒܝܬ ܘܢܡܘܣܟ ܒܓܘ ܟܪܣܝ</p>
               </div>
               <div type="textpart" subtype="verse" n="10">
                  <p>ܣܒܪܬ ܙܕܝܩܘܬܟ ܒܥܕܬܐ ܪܒܬܐ ܘܣܦܘ̈ܬܝ ܠܐ ܟܠܝܬ ܡܪܝܐ ܐܢܬ ܝܕܥ ܐܢܬ</p>
               </div>
               <div type="textpart" subtype="verse" n="11">
                  <p>ܕܠܐ ܛܫܝܬ ܙܕܝܩܘܬܟ ܒܓܘ ܠܒܝ ܐܠܐ ܦܘܪܩܢܟ ܘܗܝܡܢܘܬܟ ܐܡܪܬ ܘܠܐ ܛܫܝܬ ܛܝܒܘܬܟܘܗܝܡܢܘܬܟ ܡܢ ܥܕܬܐ ܪܒܬܐ</p>
               </div>
               <div type="textpart" subtype="verse" n="12">
                  <p>ܐܦ ܐܢܬ ܡܪܝܐ ܠܐ ܬܟܠܐ ܡܢܝ ܪ̈ܚܡܝܟ ܐܠܐ ܪ̈ܚܡܝܟ ܘܗܝܡܢܘܬܟ ܒܟܠ ܙܒܢ ܢܢܛܪܘܢܢܝ</p>
               </div>
               <div type="textpart" subtype="verse" n="13">
                  <p>ܡܛܠ ܕܚܕܪ̈ܢܝ ܒܝܫ̈ܬܐ ܕܠܐ ܡܢܝܢ ܘܐܕܪܟܘܢܝ ܚ̈ܛܗܝ ܘܠܐ ܐܫܟܚܬ ܠܡܚܙܐ ܘܥܫܢܘ ܡܢܣܥܪܐ ܕܪܝܫܝ ܘܠܒܝ ܫܒܩܢܝ</p>
               </div>
               <div type="textpart" subtype="verse" n="14">
                  <p>ܨܒܝ ܡܪܝܐ ܠܡܦܨܝܘܬܢ ܡܪܝܐ ܠܥܘܕܪܢܝ ܟܬܪ</p>
               </div>
               <div type="textpart" subtype="verse" n="15">
                  <p>ܢܒܗܬܘܢ ܘܢܚܦܪܘܢ ܐܝܠܝܢ ܕܒܥܝܢ ܠܡܩܛܠ ܠܢܦܫܝ ܢܗܦܟܘܢ ܠܒܣܬܪܗܘܢ ܘܢܚܦܪܘܢ ܐܝܠܝܢܕܨܒܝܢ ܠܒܝܫܬܝ</p>
               </div>
               <div type="textpart" subtype="verse" n="16">
                  <p>ܢܬܡܗܘܢ ܒܬܢܝܐ ܕܒܗܬܬܗܘܢ ܐܝܠܝܢ ܕܐܡܪܘ ܥܠܝ ܐܗܐ ܐܗܐ</p>
               </div>
               <div type="textpart" subtype="verse" n="17">
                  <p>ܢܚܕܘܢ ܒܟ ܟܠ ܕܒܥܝܢ ܠܟ ܘܢܐܡܪܘܢ ܒܟܠ ܙܒܢ ܕܪܒ ܗܘ ܡܪܝܐ ܐܝܠܝܢ ܕܪܚܡܝܢ ܦܘܪܩܢܟ</p>
               </div>
               <div type="textpart" subtype="verse" n="18">
                  <p>ܘܐܢܐ ܡܣܟܢܐ ܐܢܐ ܘܒܝܫܐ ܡܪܝ ܐܬܚܫܒܘ ܥܠܝ ܡܥܕܪܢܝ ܐܢܬ ܘܡܦܨܝܢܝ ܐܠܗܝ ܠܐ ܬܘܚܪ</p>
               </div>
            </div>
            <div type="textpart" subtype="chapter" n="41">
               <div type="textpart" subtype="verse" n="2">
                  <p>ܛܘܒܘܗܝ ܠܡܢ ܕܚܐܪ ܒܡܣܟܢܐ ܕܒܝܘܡܐ ܕܒܝܫܬܐ ܢܦܠܛܝܘܗܝ ܡܪܝܐ</p>
               </div>
               <div type="textpart" subtype="verse" n="3">
                  <p>ܡܪܝܐ ܢܢܛܪܝܘܗܝ ܘܢܐܚܝܘܗܝ ܘܢܛܐܒ ܠܗ ܒܐܪܥܐ ܘܠܐ ܢܫܠܡܝܘܗܝ ܠܒ̈ܥܠܕܒܒܘܗܝ</p>
               </div>
               <div type="textpart" subtype="verse" n="4">
                  <p>ܡܪܝܐ ܢܣܡܟܝܘܗܝ ܥܠ ܥܪܣܐ ܕܟܐ̈ܒܘܗܝ ܘܟܠܗ ܡܫܟܒܗ ܗܦܟ ܒܟܘܪܗܢܗ</p>
               </div>
               <div type="textpart" subtype="verse" n="5">
                  <p>ܐܢܐ ܐܡܪܬ ܕܐܢܬ ܗܘ ܡܪܝ ܪܚܡ ܥܠܝ ܘܐܣܗ̇ ܠܢܦܫܝ ܡܛܠ ܕܚܛܝܬ ܠܟ</p>
               </div>
               <div type="textpart" subtype="verse" n="6">
                  <p>ܒ̈ܥܠܕܒܒܝ ܐܡܪܘ ܥܠܝ ܒܝܫܬܐ ܐܡܬܝ ܕܝܢ ܡܝܬ ܘܐܒܕ ܫܡܗ</p>
               </div>
               <div type="textpart" subtype="verse" n="7">
                  <p>ܐܡܬܝ ܕܐܬܝܢ ܗܘܘ ܠܡܚܙܝܢܝ ܕܓܠܘܬܐ ܡܡܠܠܝܢ ܗܘܘ ܘܒܠܒܗܘܢ ܚܫܠܝܢ ܗܘܘ ܒܝܫܬܐܢܦܩܝܢ ܗܘܘ ܠܫܘܩܐ ܘܡܡܠܠܝܢ</p>
               </div>
               <div type="textpart" subtype="verse" n="8">
                  <p>ܐܬܠܚܫܘ ܥܠܝ ܐܝܟ ܚܕܐ ܟܠܗܘܢ ܣ̈ܢܐܝ ܘܐܬܚܫܒܘ ܥܠܝ ܒܝܫܬܐ</p>
               </div>
               <div type="textpart" subtype="verse" n="9">
                  <p>ܒܡܠܬܐ ܕܥܘܠܐ ܪܢܝܢ ܗܘܘ ܡܟܝܠ ܕܫܟܒ ܠܐ ܡܘܣܦ ܠܡܩܡ</p>
               </div>
               <div type="textpart" subtype="verse" n="10">
                  <p>ܐܦ ܓܒܪܐ ܫܐܠ ܫܠܡܝ ܕܬܟܝܠ ܐܢܐ ܥܠܘܗܝ ܐܟܠ ܠܚܡܝ ܕܬܟܝܠ ܐܢܐ ܥܠܘܗܝ ܣܓܝ ܐܬܢܟܠܥܠܝ</p>
               </div>
               <div type="textpart" subtype="verse" n="11">
                  <p>ܘܐܢܬ ܡܪܝܐ ܪܚܡ ܥܠܝ ܘܐܩܝܡܝܢܝ ܕܐܦܪܘܥ ܐܢܘܢ</p>
               </div>
               <div type="textpart" subtype="verse" n="12">
                  <p>ܒܗܕܐ ܝܕܥܬ ܕܨܒܐ ܐܢܬ ܒܝ ܡܛܠ ܕܠܐ ܡܒܐܫ ܠܝ ܒܥܠܕܒܒܝ</p>
               </div>
               <div type="textpart" subtype="verse" n="13">
                  <p>ܠܝ ܕܝܢ ܒܬܡܝܡܘܬܝ ܣܡܟܬܢܝ ܘܐܩܝܡܬܢܝ ܩܕܡܝܟ ܠܥܠܡ</p>
               </div>
               <div type="textpart" subtype="verse" n="14">
                  <p>ܒܪܝܟ ܗܘ ܡܪܝܐ ܐܠܗܐ ܕܐܝܣܪܝܠ ܡܢ ܥܠܡ ܘܥܕܡܐ ܠܥܠܡ ܐܡܝܢ ܘܐܡܝܢ</p>
               </div>
            </div>
            <div type="textpart" subtype="chapter" n="42">
               <div type="textpart" subtype="verse" n="2">
                  <p>ܐܝܟ ܐܝܠܐ ܕܓܥܐ ܥܠ ܦܨܝܕܐ ܕܡ̈ܝܐ ܗܟܢܐ ܐܦ ܢܦܫܝ ܓܥܝܐ ܠܘܬܟ ܡܪܝܐ</p>
               </div>
               <div type="textpart" subtype="verse" n="3">
                  <p>ܨܗܝܐ ܗܝ ܠܟ ܢܦܫܝ ܐܠܗܐ ܚܝܐ ܕܐܡܬܝ ܐܬܐ ܘܐܚܙܐ ܐ̈ܦܝܟ ܐܠܗܐ</p>
               </div>
               <div type="textpart" subtype="verse" n="4">
                  <p>ܗܘܬ ܠܝ ܕܡܥܬܝ ܡܐܟܘܠܬܐ ܒܐܝܡܡܐ ܘܒܠܠܝܐ ܟܕ ܐܡܪܝܢ ܗܘܘ ܠܝ ܟܠܝܘܡ ܕܐܝܟܘ ܐܠܗܟ</p>
               </div>
               <div type="textpart" subtype="verse" n="5">
                  <p>ܗܠܝܢ ܐܬܕܟܪܬ ܘܐܬܛܪܦܬ ܢܦܫܝ ܡܛܠ ܕܐܥܒܪ ܒܣܬܪܟ ܥܫܝܢܐ ܥܕܡܐ ܠܒܝܬܗ ܕܐܠܗܐ ܒܩܠܐܕܬܫܒܘܚܬܐ ܘܕܬܘܕܝܬܐ ܣ̈ܓܝܐܐ ܚܕܝܢ</p>
               </div>
               <div type="textpart" subtype="verse" n="6">
                  <p>ܠܡܢܐ ܡܬܛܪܦܬ ܢܦܫܝ ܘܠܡܢܐ ܬܡܝܗܬܝ ܣܟܝ ܠܐܠܗܐ ܡܛܠ ܕܬܘܒ ܐܘܕܐ ܠܗ ܠܦܪܘܩܐ ܕܐ̈ܦܝ</p>
               </div>
               <div type="textpart" subtype="verse" n="7">
                  <p>ܘܐܠܗܝ ܥܠܝ ܢܦܫܝ ܐܬܛܪܦܬ ܡܛܠ ܗܢܐ ܐܬܕܟܪܬܟ ܡܢ ܐܪܥܐ ܕܝܘܪܕܢܢ ܘܡܢ ܚܪܡܘܢ ܘܡܢܛܘܪܐ ܙܥܘܪܐ</p>
               </div>
               <div type="textpart" subtype="verse" n="8">
                  <p>ܬܗܘܡܐ ܠܬܗܘܡܐ ܩܪܐ ܩܠܐ ܠܩܠܐ ܕܡ̈ܝܐ ܕܢܣܟ̈ܝܟ ܟܠܗܘܢ ܡܚܫ̈ܘܠܝܟ ܘܓ̈ܠܠܝܟ ܥܠܝܥܒܪܘ</p>
               </div>
               <div type="textpart" subtype="verse" n="9">
                  <p>ܒܐܝܡܡܐ ܢܦܩܘܕ ܡܪܝܐ ܪ̈ܚܡܘܗܝ ܘܒܠܠܝܐ ܬܫܒܚ̈ܬܗ ܥܡܝ ܨܠܘܬܐ ܗܘ ܠܐܠܗܐ ܚܝܐ</p>
               </div>
               <div type="textpart" subtype="verse" n="10">
                  <p>ܐܡܪܬ ܠܐܠܗܐ ܕܠܡܢܐ ܛܥܝܬܢܝ ܘܠܡܢܐ ܡܗܠܟ ܐܢܐ ܟܡܝܪܐܝܬ ܒܐܘܠܨܢܐ ܕܒ̈ܥܠܕܒܒܝ</p>
               </div>
               <div type="textpart" subtype="verse" n="11">
                  <p>ܒܬܒܪܐ ܕܓܪ̈ܡܝ ܚܣܕܘܢܝ ܒ̈ܥܠܕܒܒܝ ܐܡܪܝܢ ܗܘܘ ܠܝ ܟܘܠ ܝܘܡ ܐܝܟܘ ܐܠܗܟ</p>
               </div>
               <div type="textpart" subtype="verse" n="12">
                  <p>ܠܡܢܐ ܡܬܛܪܦܬܝ ܢܦܫܝ ܘܠܡܢܐ ܬܡܝܗܬܝ ܣܟܝ ܠܐܠܗܐ ܡܛܠ ܕܬܘܒ ܐܘܕܐ ܠܗ ܠܦܪܘܩܐܕܐ̈ܦܝ ܘܐܠܗܝ</p>
               </div>
            </div>
            <div type="textpart" subtype="chapter" n="43">
               <div type="textpart" subtype="verse" n="1">
                  <p>ܕܘܢ ܐܠܗܐ ܕܝܢܝ ܘܬܒܥ ܬܒܥܬܝ ܡܢ ܥܡܐ ܕܠܐ ܡܪܚܡܢ ܘܡܢ ܓܒܪ̈ܐ ܥܘ̈ܠܐ ܘܢܟܘ̈ܠܬܢܐܦܨܢܝ</p>
               </div>
               <div type="textpart" subtype="verse" n="2">
                  <p>ܡܛܠ ܕܐܢܬ ܗܘ ܐܠܗܐ ܕܚܝܠܝ ܘܠܡܢܐ ܛܥܝܬܢܝ ܘܠܡܢܐ ܡܗܠܟ ܐܢܐ ܟܡܝܪܐܝܬ ܒܐܘܠܨܢܐܕܒ̈ܥܠܕܒܒܝ</p>
               </div>
               <div type="textpart" subtype="verse" n="3">
                  <p>ܫܕܪ ܢܘܗܪܟ ܘܗܝܡܢܘܬܟ ܘܢܒܝܐܘܢܢܝ ܘܢܝܬܘܢܢܝ ܠܛܘܪܟ ܩܕܝܫܐ ܘܠܡܫܟܢܟ</p>
               </div>
               <div type="textpart" subtype="verse" n="4">
                  <p>ܘܐܬܐ ܠܘܬ ܡܕܒܚܗ ܕܐܠܗܐ ܘܠܘܬ ܐܠܗܐ ܕܡܚܕܐ ܛܠܝܘܬܝ ܐܘܕܐ ܠܟ ܒܟܢܪܐ ܐܠܗܐ ܐܠܗܝ</p>
               </div>
               <div type="textpart" subtype="verse" n="5">
                  <p>ܠܡܢܐ ܡܬܛܪܦܬܝ ܢܦܫܝ ܘܠܡܢܐ ܟܪܝܐ ܠܟܝ ܣܟܝ ܠܐܠܗܐ ܡܛܠ ܕܬܘܒ ܐܘܕܐ ܠܗ ܠܦܪܘܩܐܕܐ̈ܦܝ ܘܐܠܗܝ</p>
               </div>
            </div>
            <div type="textpart" subtype="chapter" n="44">
               <div type="textpart" subtype="verse" n="2">
                  <p>ܐܠܗܐ ܫܡܥܢܢ ܒܐ̈ܕܢܝܢ ܐܦ ܐ̈ܒܗܝܢ ܐܫܬܥܝܘ ܠܢ ܡܕܡ ܕܥܒܕܬ ܒܝ̈ܘܡܝܗܘܢ ܒܝܘܡ̈ܬܐܩܕܡ̈ܝܐ</p>
               </div>
               <div type="textpart" subtype="verse" n="3">
                  <p>ܐܝܕܟ ܐܘܒܕܬ ܠܥܡ̈ܡܐ ܘܢܨܒܬ ܐܢܘܢ ܘܐܒܐܫܬ ܠܡ̈ܠܟܘܬܐ ܘܫܪܪܬ ܐܢܘܢ</p>
               </div>
               <div type="textpart" subtype="verse" n="4">
                  <p>ܡܛܠ ܕܠܐ ܗܘܐ ܒܚܪܒܗܘܢ ܝܪܬܘ ܐܪܥܐ ܐܦ ܠܐ ܕܪܥܗܘܢ ܦܪܩ ܐܢܘܢ ܐܠܐ ܝܡܝܢܟ ܘܕܪܥܟܘܢܘܗܪܐ ܕܐ̈ܦܝܟ ܕܨܒܝܬ ܒܗܘܢ</p>
               </div>
               <div type="textpart" subtype="verse" n="5">
                  <p>ܐܢܬ ܗܘ ܐܠܗܐ ܡܠܟܝ ܕܦܩܕܬ ܥܠ ܦܘܪܩܢܗ ܕܝܥܩܘܒ</p>
               </div>
               <div type="textpart" subtype="verse" n="6">
                  <p>ܒܟ ܢܕܩܪ ܠܒ̈ܥܠܕܒܒܝܢ ܘܡܛܠ ܫܡܟ ܢܕܘܫ ܠܣܢܐ̈ܝܢ</p>
               </div>
               <div type="textpart" subtype="verse" n="7">
                  <p>ܡܛܠ ܕܠܐ ܗܘܐ ܥܠ ܩܫ̈ܬܬܢ ܬܟܝܠܝܢܢ ܐܦ ܠܐ ܥܠ ܙܝܢܢ ܕܢܦܪܩܢ</p>
               </div>
               <div type="textpart" subtype="verse" n="8">
                  <p>ܐܢܬ ܗܘ ܦܪܩܬܢ ܡܢ ܣܢܐ̈ܝܢ ܘܐܒܗܬܬ ܠܒ̈ܥܠܕܒܒܝܢ</p>
               </div>
               <div type="textpart" subtype="verse" n="9">
                  <p>ܫܒܚܢܟ ܐܠܗܐ ܟܘܠܗ ܝܘܡܐ ܘܠܫܡܟ ܠܥܠܡ ܢܘܕܐ</p>
               </div>
               <div type="textpart" subtype="verse" n="10">
                  <p>ܗܫܐ ܛܥܝܬܢ ܘܐܒܗܬܬܢ ܘܠܐ ܢܦܩ ܐܢܬ ܒܚܝܠܢ</p>
               </div>
               <div type="textpart" subtype="verse" n="11">
                  <p>ܐܠܐ ܐܗܦܟܬܢ ܠܒܣܬܪܢ ܘܒܙܘܢ ܒ̈ܥܠܕܒܒܝܢ</p>
               </div>
               <div type="textpart" subtype="verse" n="12">
                  <p>ܝܗܒܬܢ ܐܝܟ ܥܢܐ ܠܡܐܟܘܠܬܐ ܘܒܕܪܬܢ ܒܝܬ ܥܡ̈ܡܐ</p>
               </div>
               <div type="textpart" subtype="verse" n="13">
                  <p>ܙܒܢܬ ܠܥܡܟ ܕܠܐ ܕܡ̈ܝܐ ܘܠܐ ܐܣܓܝܬ ܚܘܠܦܗܘܢ</p>
               </div>
               <div type="textpart" subtype="verse" n="14">
                  <p>ܥܒܕܬܢ ܚܣܕܐ ܠܫܒ̈ܒܝܢ ܡܘܝܩܐ ܘܒܘܙܚܐ ܠܐܝܠܝܢ ܕܚܕܪܝܢ ܐܢܘܢ</p>
               </div>
               <div type="textpart" subtype="verse" n="15">
                  <p>ܥܒܕܬܢ ܠܡܬܠܐ ܒܝܬ ܥܡ̈ܡܐ ܘܢܝܕܐ ܕܪܝܫܐ ܒܐ̈ܡܘܬܐ</p>
               </div>
               <div type="textpart" subtype="verse" n="16">
                  <p>ܘܟܠܗ ܝܘܡܐ ܒܗܬܬܝ ܩܕܡܝ ܗܝ ܘܒܗܬܬܐ ܕܐ̈ܦܝ ܟܣܝܬܢܝ</p>
               </div>
               <div type="textpart" subtype="verse" n="17">
                  <p>ܡܢ ܩܠܐ ܕܡܚܣܕ ܘܡܓܕܦ ܘܡܢ ܩܕܡ ܒܥܠܕܒܒܐ ܕܡܬܢܩܡ</p>
               </div>
               <div type="textpart" subtype="verse" n="18">
                  <p>ܗܠܝܢ ܟܠܗܝܢ ܓܕܫ ܠܢ ܘܠܐ ܛܥܝܢܟ ܘܠܐ ܕܓܠܢܢ ܒܩܝܡܟ</p>
               </div>
               <div type="textpart" subtype="verse" n="19">
                  <p>ܘܠܐ ܗܦܟܢ ܠܒܣܬܪܢ ܘܠܐ ܐܗܦܟܢ ܫܒܝ̈ܠܝܢ ܡܢ ܐܘܪܚܟ</p>
               </div>
               <div type="textpart" subtype="verse" n="20">
                  <p>ܡܛܠ ܕܡܟܟܬܢ ܒܐܬܪܐ ܬܢܝܢܐ ܘܟܣܝܬܢ ܒ̈ܛܠܠܝ ܡܘܬܐ</p>
               </div>
               <div type="textpart" subtype="verse" n="21">
                  <p>ܘܠܐ ܛܥܝܢ ܫܡܗ ܕܐܠܗܢ ܘܠܐ ܦܫܛܢ ܐ̈ܝܕܝܢ ܠܘܬ ܐ̈ܠܗܐ ܢܘܟܪ̈ܝܐ</p>
               </div>
               <div type="textpart" subtype="verse" n="22">
                  <p>ܐܠܗܐ ܗܘ ܒܨܐ ܠܗ̇ ܠܗܕܐ ܡܛܠ ܕܗܘ ܝܕܥ ܡܚܫ̈ܒܬܗ ܕܠܒܐ</p>
               </div>
               <div type="textpart" subtype="verse" n="23">
                  <p>ܡܛܠܬܟ ܐܬܩܛܠܢ ܟܠ ܝܘܡ ܘܐܬܚܫܒܢ ܐܝܟ ܥܢܐ ܠܢܟܣܬܐ</p>
               </div>
               <div type="textpart" subtype="verse" n="24">
                  <p>ܐܬܬܥܝܪ ܘܠܐ ܬܕܡܟ ܡܪܝܐ ܥܗܕܝܢ ܘܠܐ ܬܛܥܝܢ</p>
               </div>
               <div type="textpart" subtype="verse" n="25">
                  <p>ܘܠܐ ܬܗܦܟ ܐ̈ܦܝܟ ܡܢܢ ܘܠܐ ܬܛܥܐ ܡܘܟܟܢ ܘܐ̈ܘܠܨܢܝܢ</p>
               </div>
               <div type="textpart" subtype="verse" n="26">
                  <p>ܡܛܠ ܕܡܟܬ ܥܠ ܥܦܪܐ ܢܦܫܢ ܘܕܒܩܬ ܟܪܣܢ ܠܐܪܥܐ</p>
               </div>
               <div type="textpart" subtype="verse" n="27">
                  <p>ܩܘܡ ܥܕܪܝܢܝ ܘܦܪܘܩܝܢܝ ܡܛܠ ܪ̈ܚܡܝܟ</p>
               </div>
            </div>
            <div type="textpart" subtype="chapter" n="45">
               <div type="textpart" subtype="verse" n="2">
                  <p>ܐܒܥ ܠܒܝ ܦܬ̈ܓܡܐ ܛܒ̈ܐ ܘܐܡܪ ܥܒ̈ܕܝ ܡܠܟܐ ܠܫܢܝ ܩܢܝܗ ܕܣܦܪܐ ܡܗܝܪܐ</p>
               </div>
               <div type="textpart" subtype="verse" n="3">
                  <p>ܕܫܦܝܪ ܒܚܙܘܗ ܡܢ ܒܢ̈ܝ ܐܢܫܐ ܐܬܢܣܟܘ ܪ̈ܚܡܐ ܥܠ ܣܦܘ̈ܬܟ ܡܛܠ ܗܢܐ ܒܪܟܟ ܐܠܗܐܠܥܠܡ</p>
               </div>
               <div type="textpart" subtype="verse" n="4">
                  <p>ܐܪܡܐ ܣܝܦܐ ܒܚ̈ܨܝܟ ܓܢܒܪܐ ܗܕܪܟ ܘܫܘܒܚܟ</p>
               </div>
               <div type="textpart" subtype="verse" n="5">
                  <p>ܘܫܘܒܚܟ ܙܟܐ ܪܟܒ ܥܠ ܡܠܬܐ ܕܩܘܫܬܐ ܡܘܟܟܐ ܕܙܕܝܩܘܬܐ ܢܡܘܣܟ ܒܕܚܠܬܐ ܕܝܡܝܢܟ</p>
               </div>
               <div type="textpart" subtype="verse" n="6">
                  <p>ܓܐܪ̈ܝܟ ܫܢܝܢܝܢ ܘܥܡ̈ܡܐ ܢܦܠܘܢ ܬܚܘܬܝܟ ܒܠܒܐ ܕܒ̈ܥܠܕܒܒܘܗܝ ܕܡܠܟܐ</p>
               </div>
               <div type="textpart" subtype="verse" n="7">
                  <p>ܟܘܪܣܝܗ ܕܐܠܗܐ ܠܥܠܡ ܥܠܡܝܢ ܫܒܛܐ ܦܫܝܛܐ ܫܒܛܐ ܕܡܠܟܘܬܟ</p>
               </div>
               <div type="textpart" subtype="verse" n="8">
                  <p>ܪܚܡܬ ܙܕܝܩܘܬܐ ܘܣܢܝܬ ܥܘܠܐ ܡܛܠ ܗܢܐ ܡܫܚܟ ܐܠܗܐ ܐܠܗܟ ܡܫܚܐ ܕܚܕܘܬܐ ܝܬܝܪ ܡܢܚܒܪ̈ܝܟ</p>
               </div>
               <div type="textpart" subtype="verse" n="9">
                  <p>ܡܘܪܐ ܘܩܣܝܐ ܘܐܣ̈ܛܩܛܐ ܡܒܣܡܝܢ ܟܠܗܘܢ ܠܒ̈ܘܫܝܟ ܡܢ ܗܝܟܠܐ ܪܝܫܝܐ ܘܡܢ ܠܘܬܝܚܕܝܘܟ</p>
               </div>
               <div type="textpart" subtype="verse" n="10">
                  <p>ܒܪܬ ܡܠܟܐ ܒܫܘܒܚܐ ܩܡܬ ܘܡܠܟܬܐ ܡܢ ܝܡܝܢܟ ܒܠܒܘܫܐ ܕܕܗܒܐ ܕܐܘܦܝܪ</p>
               </div>
               <div type="textpart" subtype="verse" n="11">
                  <p>ܫܡܥܝ ܒܪܬܝ ܘܚܙܝ ܘܨܠܝ ܐܕܢܟܝ ܘܛܥܝ ܥܡܟܝ ܘܒܝܬ ܐܒܘܟܝ</p>
               </div>
               <div type="textpart" subtype="verse" n="12">
                  <p>ܕܢܬܪܓܪܓ ܡܠܟܐ ܠܫܘܦܪܟܝ ܡܛܠ ܕܗܘܝܘ ܡܪܟܝ ܣܓܘܕܝ ܠܗ</p>
               </div>
               <div type="textpart" subtype="verse" n="13">
                  <p>ܘܒܪܬ ܨܘܪ ܬܣܓܘܕ ܠܗ ܒܩܘܪ̈ܒܢܐ ܐ̈ܦܝܟܝ ܢܒܥܘܢ ܥܬܝܪ̈ܘܗܝ ܕܥܡܐ</p>
               </div>
               <div type="textpart" subtype="verse" n="14">
                  <p>ܘܟܘܠܗ ܫܘܒܚܐ ܕܒܪܬ ܡܠܟܐ ܡܢ ܠܓܘ ܘܡܨܒܬ ܠܒܘܫܗ̇ ܒܕܗܒܐ ܛܒܐ</p>
               </div>
               <div type="textpart" subtype="verse" n="15">
                  <p>ܒܩܘܪ̈ܒܢܐ ܬܐܙܠ ܠܡܠܟܐ ܘܢܘܒ̈ܠܢ ܒܬ̈ܘܠܬܐ ܚܒܪ̈ܬܗ̇ ܒܬܪܗ̇</p>
               </div>
               <div type="textpart" subtype="verse" n="16">
                  <p>ܘܢܐ̈ܙܠܢ ܒܚܕܘܬܐ ܘܒܒܣܝܡܘܬܐ ܘܢ̈ܥܠܢ ܠܗܝܟܠܗ ܕܡܠܟܐ</p>
               </div>
               <div type="textpart" subtype="verse" n="17">
                  <p>ܚܠܦ ܐ̈ܒܗܝܟܝ ܢܗܘܘܢ ܒܢܝ̈ܟܝ ܥܒܕ ܐܢܘܢ ܫ̈ܠܝܛܐ ܒܟܠܗ̇ ܐܪܥܐ</p>
               </div>
               <div type="textpart" subtype="verse" n="18">
                  <p>ܕܢܬܕܟܪ ܫܡܟ ܒܟܠ ܕܪ ܘܕܪ ܡܛܠ ܗܢܐ ܢܘܕܘܢ ܠܟ ܥܡ̈ܡܐ ܠܥܠܡ ܥܠܡܝܢ</p>
               </div>
            </div>
            <div type="textpart" subtype="chapter" n="46">
               <div type="textpart" subtype="verse" n="2">
                  <p>ܐܠܗܢ ܒܝܬ ܓܘܣܢ ܥܫܝܢܐ ܘܡܥܕܪܢܢ ܒܙܒ̈ܢܐ ܕܐܘܠܨܢܐ. ܐܫܬܟܚܬ ܠܢ ܒܟܠܙܒܢ</p>
               </div>
               <div type="textpart" subtype="verse" n="3">
                  <p>ܡܛܠ ܗܢܐ ܠܐ ܕܚܠܝܢܢ ܡܐ ܕܙܝܥܐ ܐܪܥܐ ܘܙܝ̈ܥܝܢ ܛܘܪ̈ܐ ܒܠܒܐ ܕܝܡ̈ܡܐ</p>
               </div>
               <div type="textpart" subtype="verse" n="4">
                  <p>ܢܬܕܠܚܘܢ ܡܝܝ̈ܗܘܢ ܘܢܬܗܦܟܘܢ ܘܢܙܘܥܘܢ ܛܘܪ̈ܐ ܒܥܘܫܢܗ</p>
               </div>
               <div type="textpart" subtype="verse" n="5">
                  <p>ܬ̈ܦܐ ܕܢܗܪ̈ܘܬܐ ܢܚܕܘܢ ܒܡܕܝܢܬܗ ܕܐܠܗܢ ܩܕܝܫ ܗܘ ܒܝܬ ܡܫܪܝܗ ܕܡܪܝܡܐ</p>
               </div>
               <div type="textpart" subtype="verse" n="6">
                  <p>ܐܠܗܐ ܒܓܘܗ̇ ܠܐ ܬܙܘܥ ܢܥܕܪܝܗ̇ ܐܠܗܐ ܒܥܕܢ ܨܦܪܐ</p>
               </div>
               <div type="textpart" subtype="verse" n="7">
                  <p>ܐܫܬܓܫܘ ܥܡ̈ܡܐ ܘܙܥ̈ܝ ܡ̈ܠܟܘܬܐ ܐܪܝܡ ܩܠܗ ܘܙܥܬ ܐܪܥܐ</p>
               </div>
               <div type="textpart" subtype="verse" n="8">
                  <p>ܡܪܝܐ ܚܝܠܬܢܐ ܥܡܢ ܘܡܥܕܪܢܢ ܐܠܗܗ ܕܝܥܩܘܒ</p>
               </div>
               <div type="textpart" subtype="verse" n="9">
                  <p>ܬܘ ܚܙܘ ܥܒ̈ܕܘܗܝ ܕܐܠܗܐ ܕܥܒܕ ܬܕܡܪ̈ܬܐ ܒܐܪܥܐ</p>
               </div>
               <div type="textpart" subtype="verse" n="10">
                  <p>ܡܒܛܠ ܩܪ̈ܒܐ ܡܢ ܣܘ̈ܦܝܗ̇ ܕܐܪܥܐ ܩܫܬ̈ܬܐ ܡܬܒܪ ܘܡܬܒܪ ܢܝ̈ܙܟܐ ܘܡܪ̈ܟܒܬܐ ܡܘܩܕܒܢܘܪܐ</p>
               </div>
               <div type="textpart" subtype="verse" n="11">
                  <p>ܐܬܦܢܘ ܘܕܥܘ ܕܐܢܐ ܐܢܐ ܐܠܗܐ ܐܬܬܪܝܡܬ ܒܥܡ̈ܡܐ ܘܐܬܬܪܝܡܬ ܒܐܪܥܐ</p>
               </div>
               <div type="textpart" subtype="verse" n="12">
                  <p>ܡܪܝܐ ܚܝܠܬܢܐ ܥܡܢ ܘܡܥܕܪܢܢ ܐܠܗܗ ܕܝܥܩܘܒ</p>
               </div>
            </div>
            <div type="textpart" subtype="chapter" n="47">
               <div type="textpart" subtype="verse" n="2">
                  <p>ܟܘܠܟܘܢ ܥܡ̈ܡܐ ܩܘܫܘ ܟܦܐ ܘܫܒܚܘ ܠܐܠܗܐ ܒܩܠܐ ܕܫܘܒܚܐ</p>
               </div>
               <div type="textpart" subtype="verse" n="3">
                  <p>ܡܛܠ ܕܡܪܝܐ ܡܪܝܡܐ ܘܕܚܝܠܐ ܗܘܝܘ ܡܠܟܐ ܪܒܐ ܥܠ ܟܠܗ̇ ܐܪܥܐ</p>
               </div>
               <div type="textpart" subtype="verse" n="4">
                  <p>ܕܫܥܒܕ ܠܢ ܥܡ̈ܡܐ ܬܚܘܬܝܢ ܘܐ̈ܡܘܬܐ ܬܚܘܬ ܪ̈ܓܠܝܢ</p>
               </div>
               <div type="textpart" subtype="verse" n="5">
                  <p>ܐܓܒܝܢ ܝܪܬܘܬܗ ܘܐܝܩܪܗ ܕܝܥܩܘܒ ܕܪܚܡ</p>
               </div>
               <div type="textpart" subtype="verse" n="6">
                  <p>ܣܠܩ ܐܠܗܐ ܒܫܘܒܚܐ ܡܪܝܐ ܒܩܠܐ ܕܩܪܢܐ</p>
               </div>
               <div type="textpart" subtype="verse" n="7">
                  <p>ܙܡܪܘ ܠܐܠܗܐ ܒܫܘܒܚܐ ܙܡܪܘ ܠܡܠܟܢ</p>
               </div>
               <div type="textpart" subtype="verse" n="8">
                  <p>ܡܛܠ ܕܡܠܟܐ ܕܟܠܗ̇ ܐܪܥܐ ܐܠܗܐ ܗܘ ܙܡܪܘ ܠܗ ܫܘܒܚܐ</p>
               </div>
               <div type="textpart" subtype="verse" n="9">
                  <p>ܐܡܠܟ ܐܠܗܐ ܥܠ ܥܡ̈ܡܐ ܐܠܗܐ ܝܬܒ ܥܠ ܟܘܪܣܝܗ ܩܕܝܫܐ</p>
               </div>
               <div type="textpart" subtype="verse" n="10">
                  <p>ܫ̈ܠܝܛܢܐ ܕܥܡ̈ܡܐ ܐܬܦܢܘ ܠܘܬ ܐܠܗܗ ܕܐܒܪܗܡ ܡܛܠ ܕܕܐܠܗܐ ܐܢܘܢ ܐܘܚ̈ܕܢܝܗ̇ ܕܐܪܥܐܘܛܒ ܐܬܬܪܝܡ</p>
               </div>
            </div>
            <div type="textpart" subtype="chapter" n="48">
               <div type="textpart" subtype="verse" n="2">
                  <p>ܪܒ ܗܘ ܡܪܢ ܘܡܫܒܚ ܪܘܪܒܐܝܬ ܒܩܪܝܬܗ ܕܐܠܗܢ ܘܒܛܘܪܗ ܩܕܝܫܐ</p>
               </div>
               <div type="textpart" subtype="verse" n="3">
                  <p>ܘܡܫܒܚܐ ܚܕܘܬܐ ܒܟܠܗ̇ ܐܪܥܐ ܛܘܪܐ ܕܨܗܝܘܢ ܕܒܫ̈ܦܘܠܝ ܓܪܒܝܐ ܩܪܝܬܗ ܗܝ ܕܡܠܟܐ ܪܒܐ</p>
               </div>
               <div type="textpart" subtype="verse" n="4">
                  <p>ܐܠܗܐ ܒܣܚܪ̈ܬܗ̇ ܡܘܕܥ ܥܘܫܢܗ</p>
               </div>
               <div type="textpart" subtype="verse" n="5">
                  <p>ܡܛܠ ܕܗܐ ܡ̈ܠܟܐ ܐܬܛܝܒܘ ܘܥܒܪܘ ܐܝܟ ܚܕܐ</p>
               </div>
               <div type="textpart" subtype="verse" n="6">
                  <p>ܗܢܘܢ ܚܙܘ ܘܬܡܗܘ ܘܙܥܘ</p>
               </div>
               <div type="textpart" subtype="verse" n="7">
                  <p>ܘܐܪܬܝܬܐ ܐܚܕ ܐܢܘܢ ܘܚܒ̈ܠܐ ܐܝܟ ܕܝܠܕܬܐ</p>
               </div>
               <div type="textpart" subtype="verse" n="8">
                  <p>ܒܪܘܚܐ ܥܫܝܢܬܐ ܢܬܬܒܪ̈ܢ ܐ̈ܠܦܐ ܕܬܪܫܝܫ</p>
               </div>
               <div type="textpart" subtype="verse" n="9">
                  <p>ܐܝܟ ܕܫܡܥܢ ܗܟܢ ܚܙܝܢ ܒܩܪܝܬܗ ܕܡܪܝܐ ܚܝܠܬܢܐ ܒܩܪܝܬܗ ܕܐܠܗܢ ܐܠܗܐ ܢܬܩܢܝܗ̇ ܥܕܡܐܠܥܠܡ</p>
               </div>
               <div type="textpart" subtype="verse" n="10">
                  <p>ܣܒܪܢ ܐܠܗܐ ܠܛܝܒܘܬܟ ܒܓܘܗ ܕܗܝܟܠܟ</p>
               </div>
               <div type="textpart" subtype="verse" n="11">
                  <p>ܐܝܟ ܫܡܟ ܐܠܗܐ ܗܟܢܐ ܬܫܒܚ̈ܬܟ ܥܕܡܐ ܠܣܘ̈ܦܝܗ̇ ܕܐܪܥܐ ܙܕܝܩܘܬܐ ܡܠܝܐ ܝܡܝܢܟ</p>
               </div>
               <div type="textpart" subtype="verse" n="12">
                  <p>ܢܚܕܐ ܛܘܪܐ ܕܨܗܝܘܢ ܘܢܕܘ̈ܨܢ ܒܢ̈ܬ ܝܗܘܕܐ ܡܛܠ ܕܝܢܝ̈ܟ ܡܪܝܐ</p>
               </div>
               <div type="textpart" subtype="verse" n="13">
                  <p>ܐܬܟܪܟܘܗ̇ ܠܨܗܝܘܢ ܘܚܘܕܪܘܗ̇ ܘܡܢܘ ܡ̈ܓܕܠܝܗ̇</p>
               </div>
               <div type="textpart" subtype="verse" n="14">
                  <p>ܣܝܡܘ ܠܒܟܘܢ ܥܠ ܚܝܠܗ̇ ܘܥܩܘܪܘ ܣܚܪ̈ܬܗ̇ ܕܬܫܬܥܘܢ ܠܕܪܐ ܐܚܪܝܐ</p>
               </div>
               <div type="textpart" subtype="verse" n="15">
                  <p>ܕܗܢܘ ܐܠܗܐ ܐܠܗܢ ܠܥܠܡ ܘܠܥܠܡ ܥܠܡܝܢ ܘܗܘ ܢܕܒܪܢܝ ܠܥܠ ܡܢ ܡܘܬܐ</p>
               </div>
            </div>
            <div type="textpart" subtype="chapter" n="49">
               <div type="textpart" subtype="verse" n="2">
                  <p>ܫܡܥܘ ܗܕܐ ܟܠܟܘܢ ܥܡ̈ܡܐ ܘܨܘܬܘ ܟܠ ܝܬ̈ܒܝ ܐܪܥܐ</p>
               </div>
               <div type="textpart" subtype="verse" n="3">
                  <p>ܒܢܝ̈ ܐܪܥܐ ܘܒܢܝܢ̈ܫܐ ܐܝܟ ܚܕܐ ܥܬܝܪ̈ܐ ܘܡܣ̈ܟܢܐ</p>
               </div>
               <div type="textpart" subtype="verse" n="4">
                  <p>ܦܘܡܝ ܢܡܠܠ ܚܟܡܬܐ ܘܪܢܝܗ ܕܠܒܝ ܣܘܟܠܐ</p>
               </div>
               <div type="textpart" subtype="verse" n="5">
                  <p>ܐܨܠܐ ܐ̈ܕܢܝ ܠܡ̈ܬܠܐ ܘܐܡܠܠ ܒܟܢܪ̈ܐ ܐܘܚ̈ܕܬܝ</p>
               </div>
               <div type="textpart" subtype="verse" n="6">
                  <p>ܠܐ ܕܚܠ ܐܢܐ ܒܝܘܡ̈ܬܐ ܒܝܫ̈ܐ ܥܘܠܐ ܕܒ̈ܥܠܕܒܒܝ ܟܪܟܢܝ</p>
               </div>
               <div type="textpart" subtype="verse" n="7">
                  <p>ܟܠ ܕܬܟܝܠܝܢ ܥܠ ܚܝܠܗܘܢ ܘܡܫܬܒܗܪܝܢ ܒܣܘܓܐܐ ܕܥܘܬܪܗܘܢ</p>
               </div>
               <div type="textpart" subtype="verse" n="8">
                  <p>ܐܚܐ ܠܐ ܦܪܩ ܘܓܒܪܐ ܠܐ ܝܗܒ ܠܐܠܗܐ ܦܘܪܩܢܗ</p>
               </div>
               <div type="textpart" subtype="verse" n="9">
                  <p>ܝܩܝܪ ܗܘ ܦܘܪܩܢܐ ܕܢܦܫܗܘܢ ܠܐܝ ܠܥܠܡ</p>
               </div>
               <div type="textpart" subtype="verse" n="10">
                  <p>ܕܬܚܐ ܠܥܠܡ ܥܠܡܝܢ ܘܠܐ ܬܚܙܐ ܚܒܠܐ</p>
               </div>
               <div type="textpart" subtype="verse" n="11">
                  <p>ܟܕ ܬܚܙܐ ܚܟ̈ܝܡܐ ܕܡܝܬܝܢ ܐܟܚܕܐ ܣܟ̈ܠܐ ܘܚܣܝܪ̈ܝ ܪܥܝܢܐ ܕܐܒܕܝܢ ܘܫܒܩܝܢ ܩܢܝܢܗܘܢܠܐܚܪ̈ܢܐ</p>
               </div>
               <div type="textpart" subtype="verse" n="12">
                  <p>ܩܒܪ̈ܝܗܘܢ ܒ̈ܬܝܗܘܢ ܠܥܠܡ ܘܡܥܡܪܗܘܢ ܠܕܪܕܪܝܢ ܘܩܪܝܢ ܫܡ̈ܗܐ ܒܐܪܥܐ</p>
               </div>
               <div type="textpart" subtype="verse" n="13">
                  <p>ܒܪܢܫܐ ܒܐܝܩܪܗ ܠܐ ܐܬܒܝܢ ܐܠܐ ܐܫܬܠܡ ܠܒܥܝܪܐ ܘܐܬܕܡܝ ܠܗ̇</p>
               </div>
               <div type="textpart" subtype="verse" n="14">
                  <p>ܗܢܘ ܫܒܝܠܗܘܢ ܬܘܩܠܬܐ ܠܢܦܫܗܘܢ ܘܐܚܪܝܬ ܒܦܘܡܗܘܢ ܢܪܥܘܢ</p>
               </div>
               <div type="textpart" subtype="verse" n="15">
                  <p>ܐܝܟ ܥܢܐ ܠܫܝܘܠ ܢܫܬܠܡܘܢ ܘܡܘܬܐ ܢܪܥܐ ܐܢܘܢ ܘܢܫܬܠܛܘܢ ܒܗܘܢ ܬܪ̈ܝܨܐ ܒܨܦܪܐܘܨܘܪܬܗܘܢ ܬܒܠܐ ܫܝܘܠ ܘܡܢ ܬܫ̈ܒܚܬܗܘܢ ܢܬܕܚܩܘܢ</p>
               </div>
               <div type="textpart" subtype="verse" n="16">
                  <p>ܐܠܗܐ ܢܦܪܩܝܗ̇ ܠܢܦܫܝ. ܘܡܢ ܐܝܕܐ ܕܫܝܘܠ ܢܣܩܢܝ</p>
               </div>
               <div type="textpart" subtype="verse" n="17">
                  <p>ܠܐ ܬܕܚܠ ܡܐ ܕܥܬܪ ܓܒܪܐ ܘܣܓܐ ܐܝܩܪܐ ܕܒܝܬܗ</p>
               </div>
               <div type="textpart" subtype="verse" n="18">
                  <p>ܡܛܘܠ ܕܠܐ ܢܣܒ ܡܕܡ ܒܡܘܬܗ ܐܦ ܠܐ ܢܚܬ ܒܬܪܗ ܫܘܒܚܗ</p>
               </div>
               <div type="textpart" subtype="verse" n="19">
                  <p>ܡܛܠ ܕܢܦܫܗ ܗܘ ܡܒܪܟ ܒܚܝ̈ܘܗܝ ܢܘܕܐ ܠܟ ܟܕ ܬܛܐܒ ܠܗ</p>
               </div>
               <div type="textpart" subtype="verse" n="20">
                  <p>ܘܬܡܛܝܘܗܝ ܥܕܡܐ ܠܕܪܐ ܕܐ̈ܒܗܘܗܝ ܥܕܡܐ ܠܥܠܡ ܠܐ ܢܚܙܐ ܢܘܗܪܐ</p>
               </div>
               <div type="textpart" subtype="verse" n="21">
                  <p>ܒܪܢܫܐ ܕܒܐܝܩܪܗ ܠܐ ܐܬܒܝܢ ܐܠܐ ܐܫܬܠܡ ܠܚܝܘܬܐ ܘܐܬܕܡܝ ܠܗ̇</p>
               </div>
            </div>
            <div type="textpart" subtype="chapter" n="50">
               <div type="textpart" subtype="verse" n="1">
                  <p>ܐܠܗ ܐ̈ܠܗܝܢ ܡܪܝܐ ܡܠܠ ܘܩܪܗ̇ ܠܐܪܥܐ ܡܢ ܡܕܢܚ̈ܘܗܝ ܕܫܡܫܐ ܘܥܕܡܐ ܠܡܥܪ̈ܒܘܗܝ</p>
               </div>
               <div type="textpart" subtype="verse" n="2">
                  <p>ܡܢ ܨܗܝܘܢ ܟܠܝܠܐ ܡܫܒܚܐ ܐܠܗܐ ܚܘܝ</p>
               </div>
               <div type="textpart" subtype="verse" n="3">
                  <p>ܢܐܬܐ ܐܠܗܐ ܘܠܐ ܢܫܬܘܩ ܘܢܘܪܐ ܬܐܟܘܠ ܩܕܡܘܗܝ ܘܚܕܪܘܗܝ ܬܬܓܘܙܠ ܛܒ</p>
               </div>
               <div type="textpart" subtype="verse" n="4">
                  <p>ܢܩܪܐ ܠܫܡܝܐ ܡܢ ܠܥܠ ܘܐܪܥܐ ܠܡܕܢ ܥܡܗ</p>
               </div>
               <div type="textpart" subtype="verse" n="5">
                  <p>ܐܬܟܢܫܘ ܠܘܬܗ ܓܒ̈ܘܗܝ ܕܡܩܝܡܝܢ ܩܝܡܗ ܥܠ ܕܒܚܬܐ</p>
               </div>
               <div type="textpart" subtype="verse" n="6">
                  <p>ܢܚܘܘܢ ܫܡܝܐ ܙܕܝܩܘܬܗ ܡܛܠ ܕܐܠܗܐ ܗܘ ܕܝܢܐ</p>
               </div>
               <div type="textpart" subtype="verse" n="7">
                  <p>ܫܡܥ ܥܡܝ ܘܐܡܪ ܠܟ ܘܐܝܣܪܝܠ ܐܣܗܕܟ ܐܢܐ ܐܢܐ ܐܠܗܐ ܐܠܗܟ</p>
               </div>
               <div type="textpart" subtype="verse" n="8">
                  <p>ܠܐ ܥܠ ܕܒܚ̈ܝܟ ܐܟܣܟ ܘܥ̈ܠܘܬܟ ܠܘܩܒܠܝ ܐܢܝܢ ܒܟܠܙܒܢ</p>
               </div>
               <div type="textpart" subtype="verse" n="9">
                  <p>ܠܐ ܐܣܒ ܡܢ ܒܝܬܟ ܬܘܪ̈ܐ ܐܦ ܠܐ ܡܢ ܓܙܪܟ ܓܕܝ̈ܐ</p>
               </div>
               <div type="textpart" subtype="verse" n="10">
                  <p>ܡܛܠ ܕܕܝܠܝ ܗܝ ܟܠܗ̇ ܚܝܘܬܐ ܕܕܒܪܐ ܘܒܥܝܪܐ ܕܒܛܘܪ̈ܐ ܘܬܘܪ̈ܐ</p>
               </div>
               <div type="textpart" subtype="verse" n="11">
                  <p>ܝܕܥ ܐܢܐ ܟܘܠܗ̇ ܦܪܚܬܐ ܕܫܡܝܐ ܘܚܝܘܬܐ ܕܕܒܪܐ ܕܝܠܝ ܗܝ</p>
               </div>
               <div type="textpart" subtype="verse" n="12">
                  <p>ܐܢ ܟܦܢ ܐܢܐ ܠܐ ܐܡܪ ܠܟ ܡܛܠ ܕܕܝܠܝ ܗܝ ܬܒܝܠ ܒܡܠܐܗ̇</p>
               </div>
               <div type="textpart" subtype="verse" n="13">
                  <p>ܠܐ ܐܟܠ ܐܢܐ ܒܣܪܐ ܕܐܪ̈ܘܢܐ ܘܕܡܐ ܕܓܕܝ̈ܐ ܠܐ ܫܬܐ ܐܢܐ</p>
               </div>
               <div type="textpart" subtype="verse" n="14">
                  <p>ܕܒܚ ܠܐܠܗܐ ܬܘܕܝܬܐ ܘܫܠܡ ܠܡܪܝܡܐ ܢܕܪ̈ܝܟ</p>
               </div>
               <div type="textpart" subtype="verse" n="15">
                  <p>ܘܩܪܝܢܝ ܒܝܘܡܐ ܕܐܘܠܨܢܐ ܐܥܫܢܟ ܘܬܫܒܚܢܝ</p>
               </div>
               <div type="textpart" subtype="verse" n="16">
                  <p>ܠܚܛܝܐ ܐܡܪ ܠܗ ܐܠܗܐ ܡܐ ܠܟ ܘܠܟܬ̈ܒܐ ܕܦܘܩ̈ܕܢܝ ܕܫܩܠܬ ܩܝܡܝ ܒܦܘܡܟ</p>
               </div>
               <div type="textpart" subtype="verse" n="17">
                  <p>ܐܢܬ ܕܝܢ ܣܢܝܬ ܡܪܕܘܬܝ ܘܫܕܝܬ ܡ̈ܠܝ ܠܒܣܬܪܟ</p>
               </div>
               <div type="textpart" subtype="verse" n="18">
                  <p>ܐܢ ܚܙܐ ܗܘܝܬ ܓܢܒܐ ܪܗܛ ܗܘܝܬ ܥܡܗ ܘܥܡ ܓܝܪܐ ܡܢܬܟ ܣܐܡ ܗܘܝܬ</p>
               </div>
               <div type="textpart" subtype="verse" n="19">
                  <p>ܦܘܡܟ ܡܡܠܠ ܗܘܐ ܒܝܫܬ̈ܐ ܘܠܫܢܟ ܡܡܠܠ ܢܟܠܐ</p>
               </div>
               <div type="textpart" subtype="verse" n="20">
                  <p>ܝܬܒ ܗܘܝܬ ܘܪܢܐ ܒܐܚܘܟ ܘܒܒܪ ܐܡܟ ܡܡܝܩ ܗܘܝܬ</p>
               </div>
               <div type="textpart" subtype="verse" n="21">
                  <p>ܗܠܝܢ ܟܠܗܝܢ ܥܒܕܬ ܘܫܬܩܬ ܠܟ ܣܒܪܬ ܥܘܠܐ ܕܐܟܘܬܟ ܐܗܘܐ ܐܟܣܟ ܕܝܢ ܘܐܣܕܘܪ ܐܢܝܢܠܥܢܝ̈ܟ</p>
               </div>
               <div type="textpart" subtype="verse" n="22">
                  <p>ܐܣܬܟܠܘ ܒܗܕܐ ܐܝܠܝܢ ܕܛܥܝܢ ܠܐܠܗܐ ܕܠܡܐ ܢܬܒܪܟܘܢ ܘܠܝܬ ܕܡܦܨܐ</p>
               </div>
               <div type="textpart" subtype="verse" n="23">
                  <p>ܐܝܢܐ ܕܕܒܚ ܬܘܕܝܬܐ ܗܘ ܢܫܒܚܢܝ ܬܡܢ ܐܚܘܝܘܗܝ ܐܘܪܚܐ ܕܦܘܪܩܢܗ ܕܐܠܗܢ</p>
               </div>
            </div>
            <div type="textpart" subtype="chapter" n="51">
               <div type="textpart" subtype="verse" n="3">
                  <p>ܪܚܡ ܥܠܝ ܐܠܗܐ ܐܝܟ ܛܝܒܘܬܟ ܘܐܝܟ ܣܘܓܐܐ ܕܪ̈ܚܡܝܟ ܥܛܝ ܚ̈ܛܗܝ</p>
               </div>
               <div type="textpart" subtype="verse" n="4">
                  <p>ܐܣܓܐ ܐܫܝܓܝܢܝ ܡܢ ܥܘܠܝ ܘܡܢ ܚ̈ܛܗܝ ܕܟܢܝ</p>
               </div>
               <div type="textpart" subtype="verse" n="5">
                  <p>ܡܛܠ ܕܣܟ̈ܠܘܬܝ ܝܕܥ ܐܢܐ ܘܚ̈ܛܗܝ ܠܘܩܒܠܝ ܐܢܘܢ ܒܟܠܙܒܢ</p>
               </div>
               <div type="textpart" subtype="verse" n="6">
                  <p>ܠܟ ܒܠܚܘܕܝܟ ܚܛܝܬ ܘܒܝܫܬ̈ܐ ܩܕܡܝܟ ܥܒܕܬ. ܡܛܠ ܕܬܙܕܕܩ ܒܡܠܬܟ ܘܬܙܟܐ ܒܕܝܢܝ̈ܟ</p>
               </div>
               <div type="textpart" subtype="verse" n="7">
                  <p>ܡܛܠ ܕܒܥܘܠܐ ܐܬܒܛܢܬ ܘܒܚ̈ܛܗܐ ܒܛܢܬܢܝ ܐܡܝ</p>
               </div>
               <div type="textpart" subtype="verse" n="8">
                  <p>ܐܢܬ ܕܝܢ ܒܩܘܫܬܐ ܨܒܝܬ ܘܟܣ̈ܝܬܐ ܕܚܟܡܬܟ ܐܘܕܥܬܢܝ</p>
               </div>
               <div type="textpart" subtype="verse" n="9">
                  <p>ܪܘܣ ܥܠܝ ܒܙܘܦܐ ܘܐܬܕܟܐ ܚܠܠܝܢܝ ܒܗ ܘܡܢ ܬܠܓܐ ܐܚܘܪ</p>
               </div>
               <div type="textpart" subtype="verse" n="10">
                  <p>ܐܣܒܥܝܢܝ ܒܘܣܡܟ ܘܚܕܘܬܟ ܘܢܚܕܘܢ ܓܪ̈ܡܝ ܡܟܝ̈ܟܐ</p>
               </div>
               <div type="textpart" subtype="verse" n="11">
                  <p>ܐܗܦܟ ܐ̈ܦܝܟ ܡܢ ܚ̈ܛܗܝ ܘܟܠܗܝܢ ܣܟ̈ܠܘܬܝ ܥܛܝ</p>
               </div>
               <div type="textpart" subtype="verse" n="12">
                  <p>ܠܒܐ ܕܟܝܐ ܒܪܝ ܒܝ ܐܠܗܐ ܘܪܘܚܟ ܬܩܢܬܐ ܚܕܬ ܒܓܘܝ</p>
               </div>
               <div type="textpart" subtype="verse" n="13">
                  <p>ܠܐ ܬܫܕܝܢܝ ܡܢ ܩܕܡܝܟ. ܘܪܘܚܟ ܩܕܝܫܐ ܠܐ ܬܣܒ ܡܢܝ</p>
               </div>
               <div type="textpart" subtype="verse" n="14">
                  <p>ܐܠܐ ܐܗܦܟ ܠܝ ܒܘܣܡܟ ܘܦܘܪܩܢܟ ܘܪܘܚܟ ܡܫܒܚܬܐ ܬܣܡܟܢܝ</p>
               </div>
               <div type="textpart" subtype="verse" n="15">
                  <p>ܕܐܠܦ ܠܥܘ̈ܠܐ ܐܘܪܚܟ ܘܚ̈ܛܝܐ ܠܘܬܟ ܢܬܦܢܘܢ</p>
               </div>
               <div type="textpart" subtype="verse" n="16">
                  <p>ܦܨܢܝ ܡܢ ܕܡܐ ܐܠܗܝ ܐܠܗܐ ܕܙܕܝܩܘܬܝ ܘܢܫܒܚ ܠܫܢܝ ܙܕܝܩܘܬܟ</p>
               </div>
               <div type="textpart" subtype="verse" n="17">
                  <p>ܡܪܝܐ ܦܬܚ ܠܝ ܣܦܘ̈ܬܝ ܘܦܘܡܝ ܢܦܩ ܬܫܒܚ̈ܬܟ</p>
               </div>
               <div type="textpart" subtype="verse" n="18">
                  <p>ܡܛܠ ܕܠܐ ܨܒܝܬ ܒܕܒܚ̈ܐ ܐܦܠܐ ܒܝܩ̈ܕܐ ܫܠܡ̈ܐ ܐܬܪܥܝܬ</p>
               </div>
               <div type="textpart" subtype="verse" n="19">
                  <p>ܕܒܚ̈ܘܗܝ ܕܐܠܗܐ ܪܘܚܐ ܗܝ ܡܟܝܟܬܐ ܠܒܐ ܫܚܝܩܐ ܐܠܗܐ ܠܐ ܡܣܠܐ</p>
               </div>
               <div type="textpart" subtype="verse" n="20">
                  <p>ܐܛܐܒ ܒܨܒܝܢܟ ܠܨܗܝܘܢ ܘܒܢܝ ܫܘܪ̈ܝܗ̇ ܕܐܘܪܫܠܡ</p>
               </div>
               <div type="textpart" subtype="verse" n="21">
                  <p>ܗܝ ܕܝܢ ܬܨܛܒܐ ܒܕܒܚ̈ܐ ܕܩܘܫܬܐ ܘܒܝ̈ܩܕܐ ܫ̈ܠܡܐ ܗܝ ܕܝܢ ܢܣܩܘܢ ܬܘܪ̈ܐ ܥܠ ܡܕܒܚܟ</p>
               </div>
            </div>
            <div type="textpart" subtype="chapter" n="52">
               <div type="textpart" subtype="verse" n="3">
                  <p>ܠܡܢܐ ܡܫܬܒܗܪ ܐܢܬ ܒܒܝܫܬܐ ܓܢܒܪܐ ܘܥܠ ܡܚܣܝܐ ܟܠܝܘܡ</p>
               </div>
               <div type="textpart" subtype="verse" n="4">
                  <p>ܥܘܠܐ ܡܬܚܫܒ ܠܫܢܟ ܘܐܝܟ ܡܕܟܝܐ ܕܠܛܝܫ ܥܒܕܬ ܢܟܠܐ</p>
               </div>
               <div type="textpart" subtype="verse" n="5">
                  <p>ܪܚܡܬ ܒܝ̈ܫܬܐ ܡܢ ܛܒ̈ܬܐ ܘܕܓܠܘܬܐ ܡܢ ܡܡܠܠܐ ܕܙܕܝܩܘܬܐ</p>
               </div>
               <div type="textpart" subtype="verse" n="6">
                  <p>ܪܚܡܬ ܠܟܠ ܕܡܡܠܠܝܢ ܥܘܠܐ ܘܠܠܫ̈ܢܐ ܢܟܘ̈ܠܬܢܐ</p>
               </div>
               <div type="textpart" subtype="verse" n="7">
                  <p>ܡܛܘܠ ܗܢܐ ܐܠܗܐ ܢܥܩܪܝܘܗܝ ܘܢܣܚܦܝܘܗܝ ܠܥܠܡ ܡܢ ܡܫܟܢܗ ܘܥܩܪܗ ܡܢ ܐܪܥܐ ܕܚ̈ܝܐ</p>
               </div>
               <div type="textpart" subtype="verse" n="8">
                  <p>ܕܢܚܙܘܢ ܙܕܝܩ̈ܐ ܘܢܚܕܘܢ ܘܢܣܒܪܘܢ ܒܡܪܝܐ</p>
               </div>
               <div type="textpart" subtype="verse" n="9">
                  <p>ܘܢܐܡܪܘܢ ܕܗܢܘ ܓܒܪܐ ܕܠܐ ܥܒܕ ܠܐܠܗܐ ܬܘܟܠܢܗ ܐܠܐ ܐܬܬܟܠ ܥܠ ܣܘܓܐܐ ܕܥܘܬܪܗܘܐܬܬܪܝܡ ܒܩܢܝܢܗ</p>
               </div>
               <div type="textpart" subtype="verse" n="10">
                  <p>ܘܐܢܐ ܐܝܟ ܙܝܬܐ ܡܫܒܚܐ ܒܒܝܬܗ ܕܐܠܗܐ ܣܒܪܬ ܒܛܝܒܘܬܗ ܕܐܠܗܐ ܠܥܠܡ ܘܠܥܠܡ ܥܠܡܝܢ</p>
               </div>
               <div type="textpart" subtype="verse" n="11">
                  <p>ܐܘܕܐ ܠܟ ܠܥܠܡ ܕܥܒܕܬ ܘܐܣܒܪ ܫܡܟ ܠܕܪܕܪܝܢ ܠܘܩܒܠ ܙܕܝܩ̈ܝܟ</p>
               </div>
            </div>
            <div type="textpart" subtype="chapter" n="53">
               <div type="textpart" subtype="verse" n="2">
                  <p>ܐܡܪ ܥܘܠܐ ܒܠܒܗ ܕܠܝܬ ܐܠܗܐ ܐܬܚܒܠܘ ܘܐܬܛܢܦܘ ܒܥܘܠܗܘܢ ܘܠܝܬ ܕܥܒܕ ܛܒܬܐ</p>
               </div>
               <div type="textpart" subtype="verse" n="3">
                  <p>ܐܠܗܐ ܐܕܝܩ ܡܢ ܫܡܝܐ ܥܠ ܒܢܝܢܫ̈ܐ ܕܢܚܙܐ ܐܢ ܐܝܬ ܕܣܟܘܠܬܢ ܘܒܥܐ ܠܐܠܗܐ</p>
               </div>
               <div type="textpart" subtype="verse" n="4">
                  <p>ܟܠܗܘܢ ܣܛܘ ܐܟܚܕܐ ܘܐܬܛܢܦܘ ܘܠܝܬ ܕܥܒܕ ܛܒܬܐ ܐܦ ܠܐ ܚܕ</p>
               </div>
               <div type="textpart" subtype="verse" n="5">
                  <p>ܘܠܐ ܝܕܥܘ ܟܠ ܥܒ̈ܕܝ ܥܘܠܐ ܐܝܠܝܢ ܕܐܟܠܝܢ ܗܘܘ ܠܥܡܝ ܡܐܟܘܠܬܐ ܕܠܚܡܐ ܘܠܐܠܗܐ ܠܐܩܪܘ</p>
               </div>
               <div type="textpart" subtype="verse" n="6">
                  <p>ܬܡܢ ܕܚܠܘ ܕܚܠܬܐ ܐܬܪ ܕܠܝܬ ܗܘܐ ܕܚܠܬܐ ܡܛܠ ܕܐܠܗܐ ܢܒܕܪ ܓܪ̈ܡܝܗܘܢ ܕܐܝܠܝܢܕܫܦܪܝܢ ܠܒܢ̈ܝ ܐܢܫܐ ܒܗܬܘ ܡܛܠ ܕܐܠܗܐ ܐܣܠܝ ܐܢܘܢ</p>
               </div>
               <div type="textpart" subtype="verse" n="7">
                  <p>ܡܢ ܢܬܠ ܡܢ ܨܗܝܘܢ ܦܘܪܩܢܐ ܠܐܝܣܪܝܠ ܡܐ ܕܡܗܦܟ ܡܪܝܐ ܫܒܝܬܐ ܕܥܡܗ ܢܕܘܨ ܝܥܩܘܒܘܢܚܕܐ ܐܝܣܪܐܝܠ</p>
               </div>
            </div>
            <div type="textpart" subtype="chapter" n="54">
               <div type="textpart" subtype="verse" n="3">
                  <p>ܐܠܗܐ ܒܫܡܟ ܦܪܘܩܝܢܝ ܘܒܓܢܒܪܘܬܟ ܕܘܢܝܢܝ</p>
               </div>
               <div type="textpart" subtype="verse" n="4">
                  <p>ܐܠܗܐ ܫܡܥ ܨܠܘܬܝ ܘܨܘܬ ܐܢܝܢ ܠܡ̈ܠܘܗܝ ܕܦܘܡܝ</p>
               </div>
               <div type="textpart" subtype="verse" n="5">
                  <p>ܡܛܠ ܕܢܘܟܪ̈ܝܐ ܩܡܘ ܥܠܝ ܘܥܫܝ̈ܢܐ ܒܥܐܘܗ̇ ܠܢܦܫܝ ܘܠܐ ܚܫܒܘܟ ܐܠܗܐ</p>
               </div>
               <div type="textpart" subtype="verse" n="6">
                  <p>ܐܠܗܐ ܡܥܕܪܢܝ ܡܪܝܐ ܡܣܡܟܢܗ̇ ܕܢܦܫܝ</p>
               </div>
               <div type="textpart" subtype="verse" n="7">
                  <p>ܐܝܬܐ ܒܝܫܬܐ ܥܠ ܒ̈ܥܠܕܒܒܝ ܘܒܩܘܫܬܟ ܫܬܩ ܐܢܘܢ</p>
               </div>
               <div type="textpart" subtype="verse" n="8">
                  <p>ܘܐܢܐ ܒܦܘܪܫܢܐ ܐܕܒܚ ܠܟ ܘܐܘܕܐ ܠܫܡܟ ܡܪܝܐ ܕܛܒ ܗܘ</p>
               </div>
               <div type="textpart" subtype="verse" n="9">
                  <p>ܕܡܢ ܟܠ ܥܩ̈ܢ ܦܨܝܬܢܝ ܘܒܒ̈ܥܠܕܒܒܝ ܚܙܬ ܥܝܢܝ</p>
               </div>
            </div>
            <div type="textpart" subtype="chapter" n="55">
               <div type="textpart" subtype="verse" n="2">
                  <p>ܨܘܬ ܐܠܗܐ ܨܠܘܬܝ ܘܠܐ ܬܗܡܐ ܡܢ ܒܥܘܬܝ</p>
               </div>
               <div type="textpart" subtype="verse" n="3">
                  <p>ܫܡܥܝܢܝ ܘܥܢܝܢܝ ܘܐܬܦܢ ܠܓܥܬܝ ܘܫܡܥܝܢܝ</p>
               </div>
               <div type="textpart" subtype="verse" n="4">
                  <p>ܡܛܠ ܒ̈ܥܠܕܒܒܝ ܘܡܛܠ ܐܘܠܨܢܗ ܕܥܘܠܐ ܡܛܠ ܕܨܠܘ ܥܠܝ ܥܘ̈ܠܐ ܘܣܩܪܘܢܝ</p>
               </div>
               <div type="textpart" subtype="verse" n="5">
                  <p>ܘܢܦܠܬ ܒܝ ܕܚܠܬܐ</p>
               </div>
               <div type="textpart" subtype="verse" n="6">
                  <p>ܘܟܣܝܘܢܝ ܛ̈ܠܠܝ ܡܘܬܐ</p>
               </div>
               <div type="textpart" subtype="verse" n="7">
                  <p>ܘܐܡܪܬ ܡܢ ܕܝܢ ܝܗܒ ܠܝ ܓܦ̈ܐ ܐܝܟ ܕܝܘܢܐ ܦܪܚܬ ܘܫܟܢܬ</p>
               </div>
               <div type="textpart" subtype="verse" n="8">
                  <p>ܘܐܪܚܩܬ ܦܪܚܬ ܘܫܪܝܬ ܒܡܕܒܪܐ</p>
               </div>
               <div type="textpart" subtype="verse" n="9">
                  <p>ܘܟܬܪܬ ܠܡܢ ܕܡܦܨܐ ܠܝ ܡܢ ܪܘܚܐ ܕܥܠܥܠܐ</p>
               </div>
               <div type="textpart" subtype="verse" n="10">
                  <p>ܛܒܥ ܡܪܝ ܗܘܦܟܐ ܕܠܫܢܝ̈ܗܘܢ ܡܛܠ ܕܚܙܝܬ ܚܪܝܢܐ ܘܕܝܢܐ ܒܩܪܝܬܐ</p>
               </div>
               <div type="textpart" subtype="verse" n="11">
                  <p>ܒܐܝܡܡܐ ܘܒܠܠܝܐ ܟܪܝܟܝܢ ܠܫܘܪ̈ܝܗ̇ ܥܘܠܐ ܘܫܘܩܪܐ ܒܓܘܗ̇</p>
               </div>
               <div type="textpart" subtype="verse" n="12">
                  <p>ܘܥܬܐ ܘܠܐ ܥܢܕ ܡܢ ܫܘܩ̈ܝܗ̇ ܬܘܟܐ ܘܢܟܠܐ</p>
               </div>
               <div type="textpart" subtype="verse" n="13">
                  <p>ܠܐ ܗܘܐ ܓܝܪ ܒܥܠܕܒܒܝ ܚܣܕܢܝ ܕܐܣܝܒܪ ܐܦ ܠܐ ܣܢܐܝ ܐܬܬܪܝܡ ܥܠܝ ܕܐܛܫܐ ܡܢܗ</p>
               </div>
               <div type="textpart" subtype="verse" n="14">
                  <p>ܐܢܬ ܗܘ ܒܪܢܫܐ ܕܐܟܘܬܝ ܩܪܝܒܝ ܘܪܚܡܝ</p>
               </div>
               <div type="textpart" subtype="verse" n="15">
                  <p>ܕܐܝܟ ܚܕܐ ܠܥܣܢ ܫܪܘܬܐ ܒܒܝܬܗ ܕܐܠܗܐ ܟܕ ܡܗܠܟܝܢ ܗܘܝܢ ܒܐܘܝܘܬܐ</p>
               </div>
               <div type="textpart" subtype="verse" n="16">
                  <p>ܐܝܬܐ ܥܠܝܗܘܢ ܡܘܬܐ ܘܢܚܬܘܢ ܟܕ ܚܝܝ̈ܢ ܠܫܝܘܠ ܡܛܠ ܕܒܝܫܬܐ ܐܝܬ ܒܓܘܗܘܢ</p>
               </div>
               <div type="textpart" subtype="verse" n="17">
                  <p>ܐܢܐ ܕܝܢ ܠܐܠܗܐ ܐܩܪܐ ܘܐܠܗܐ ܢܦܪܩܢܝ</p>
               </div>
               <div type="textpart" subtype="verse" n="18">
                  <p>ܒܪܡܫܐ ܘܒܨܦܪܐ ܘܒܛܗܪܐ ܐܪܢܐ ܘܐܡܪ ܘܐܫܡܥ ܩܠܝ</p>
               </div>
               <div type="textpart" subtype="verse" n="19">
                  <p>ܦܨܗ̇ ܠܢܦܫܝ ܡܢ ܐܝܠܝܢ ܕܚܟܡܝܢ ܠܝ ܡܛܠ ܕܒܚܪܝܢܐ ܗܘܘ ܥܡܝ</p>
               </div>
               <div type="textpart" subtype="verse" n="20">
                  <p>ܢܫܡܥ ܐܠܗܐ ܘܢܡܟܟ ܐܢܘܢ ܗܘ ܕܐܝܬܘܗܝ ܡܢ ܩܕܡ ܥܠܡ̈ܐ ܠܝܬ ܠܗܘܢ ܬܚܠܘܦܐ ܘܠܐ ܕܚܠܘܡܢ ܐܠܗܐ</p>
               </div>
               <div type="textpart" subtype="verse" n="21">
                  <p>ܐܘܫܛܘ ܐܝܕܐ ܥܠ ܩܪܝܒܗ ܘܛܘܫܘ ܩܝܡܗ</p>
               </div>
               <div type="textpart" subtype="verse" n="22">
                  <p>ܐܬܕܠܚܘ ܡܢ ܪܘܓܙܐ ܕܐ̈ܦܘܗܝ ܘܡܢ ܚܡܬܐ ܕܠܒܗ ܪ̈ܟܝܟܢ ܡ̈ܠܘܗܝ ܡܢ ܡܫܚܐ ܘܗ̈ܢܝܢܠܘ̈ܠܝܬܐ</p>
               </div>
               <div type="textpart" subtype="verse" n="23">
                  <p>ܫܕܝ ܨܦܬܟ ܥܠ ܡܪܝܐ ܘܗܘ ܢܬܪܣܝܟ ܘܠܐ ܢܬܠ ܠܥܠܡ ܙܘܥܬܐ ܠܙܕܝܩ̈ܘܗܝ</p>
               </div>
               <div type="textpart" subtype="verse" n="24">
                  <p>ܐܢܬ ܕܝܢ ܐܠܗܐ ܐܚܬ ܐܢܘܢ ܠܓܘܒܐ ܕܐܒܕܢܐ ܠܓܒܪ̈ܐ ܐܫ̈ܕܝ ܕܡܐ ܘܢ̈ܟܠܝ ܢܟܠܐ ܘܠܐܢܫܠܡܘܢ ܝܘܡ̈ܬܗܘܢ ܘܐܢܐ ܐܣܒܪ ܒܟ</p>
               </div>
            </div>
            <div type="textpart" subtype="chapter" n="56">
               <div type="textpart" subtype="verse" n="2">
                  <p>ܪܚܡ ܥܠܝ ܐܠܗܐ ܡܛܠ ܕܕܫܢܝ ܒܪܢܫܐ. ܘܝܘܡܐ ܟܠܗ ܩܪܒܬܢܐ ܐܠܨܢܝ</p>
               </div>
               <div type="textpart" subtype="verse" n="3">
                  <p>ܕܫܘܢܝ ܒ̈ܥܠܕܒܒܝ ܟܠܗ ܝܘܡܐ ܡܛܠ ܕܣܘܓܐܐ ܕܩܪ̈ܒܬܢܐ ܐܬܬܪܝܡ ܥܠܝ</p>
               </div>
               <div type="textpart" subtype="verse" n="4">
                  <p>ܒܐܝܡܡܐ ܠܐ ܐܕܚܠ ܡܛܠ ܕܥܠܝܟ ܗܘ ܬܟܝܠ ܐܢܐ</p>
               </div>
               <div type="textpart" subtype="verse" n="5">
                  <p>ܒܐܠܗܐ ܐܫܬܒܚ ܒܐܠܗܐ ܣܒܪܬ ܠܐ ܐܕܚܠ ܡܢܐ ܥܒܕ ܠܝ ܒܪܢܫܐ</p>
               </div>
               <div type="textpart" subtype="verse" n="6">
                  <p>ܟܠܗ ܝܘܡܐ ܡܬܡܠܟܝܢ ܗܘܘ ܥܠܝ ܘܡܬܚܫܒܝܢ ܗܘܘ ܥܠܝ ܒܝܫܬܐ</p>
               </div>
               <div type="textpart" subtype="verse" n="7">
                  <p>ܢܛܫܘܢ ܘܢܥܡܪܘܢ ܘܗܢܘܢ ܥܩ̈ܒܝ ܢܛܪܘܢ ܐܝܟ ܕܣܟܝܘ ܠܢܦܫܝ</p>
               </div>
               <div type="textpart" subtype="verse" n="8">
                  <p>ܘܐܡܪܘ ܕܠܝܬ ܠܗ ܡܦܨܝܢܐ ܒܪܘܓܙܐ ܕܥܡ̈ܡܐ ܕܘܢ ܐܢܘܢ ܐܠܗܐ</p>
               </div>
               <div type="textpart" subtype="verse" n="9">
                  <p>ܬܘܕܝܬܝ ܚܘܝܬܟ ܣܝܡ ܕܡ̈ܥܝ ܩܕܡܝܟ ܘܒܣܦܪܟ</p>
               </div>
               <div type="textpart" subtype="verse" n="10">
                  <p>ܗܝܕܝܢ ܢܗܦܟܘܢ ܒ̈ܥܠܕܒܒܝ ܠܒܣܬܪܗܘܢ ܘܐܕܥ ܕܐܠܗܐ ܐܝܬ ܠܝ</p>
               </div>
               <div type="textpart" subtype="verse" n="11">
                  <p>ܠܡܠܬܗ ܕܐܠܗܐ ܐܫܒܚ</p>
               </div>
               <div type="textpart" subtype="verse" n="12">
                  <p>ܒܐܠܗܐ ܬܟܝܠ ܐܢܐ ܠܐ ܐܕܚܠ ܡܢܐ ܥܒܕ ܠܝ ܒܪܢܫܐ</p>
               </div>
               <div type="textpart" subtype="verse" n="13">
                  <p>ܠܟ ܐܠܗܐ ܐܫܠܡ ܢܕܪ̈ܝ ܘܒܬܘܕܝܬܐ ܐܕܒܚ ܠܟ</p>
               </div>
               <div type="textpart" subtype="verse" n="14">
                  <p>ܡܛܠ ܕܦܨܝܬ ܢܦܫܝ ܡܢ ܡܘܬܐ ܘܪ̈ܓܠܝ ܡܢ ܫܘܪ̈ܥܬܐ ܕܐܫܦܪ ܩܕܡܝܟ ܐܠܗܐ ܒܐܪܥܐ ܕܚ̈ܝܐ</p>
               </div>
            </div>
            <div type="textpart" subtype="chapter" n="57">
               <div type="textpart" subtype="verse" n="2">
                  <p>ܪܚܡ ܥܠܝ ܐܠܗܐ ܡܛܠ ܕܒܟ ܗܘ ܡܣܒܪܐ ܢܦܫܝ ܘܒܛܠܠܐ ܕܟܢ̈ܦܝܟ ܐܣܬܬܪ ܥܕܡܐ ܕܢܥܒܪܕܠܘܚܝܐ</p>
               </div>
               <div type="textpart" subtype="verse" n="3">
                  <p>ܐܩܪܐ ܠܐܠܗܐ ܡܪܝܡܐ ܘܠܐܠܗܐ ܦܪܘܩܝ</p>
               </div>
               <div type="textpart" subtype="verse" n="4">
                  <p>ܕܫܕܪ ܡܢ ܫܡܝܐ ܘܦܪܩܢܝ ܘܚܣܕ ܠܒ̈ܥܠܕܒܒܝ ܫܕܪ ܐܠܗܐ ܛܝܒܘܬܗ ܘܩܘܫܬܗ</p>
               </div>
               <div type="textpart" subtype="verse" n="5">
                  <p>ܘܦܪܩ ܢܦܫܝ ܡܢ ܟܠܒ̈ܐ ܘܕܡܟܬ ܟܕ ܕܠܝܚ ܐܢܐ ܒܢܝܢܫ̈ܐ ܫܢ̈ܝܗܘܢ ܢܝܙ̈ܟܐ ܘܓܐܪ̈ܐܘܠܫܢܗܘܢ ܐܝܟ ܣܝܦܐ ܚܪܝܦܐ</p>
               </div>
               <div type="textpart" subtype="verse" n="6">
                  <p>ܐܬܬܪܝܡ ܥܠ ܫܡܝܐ ܐܠܗܐ ܘܥܠ ܟܠܗ̇ ܐܪܥܐ ܐܝܩܪܟ</p>
               </div>
               <div type="textpart" subtype="verse" n="7">
                  <p>ܡܨܝܕܬܐ ܬܩܢܘ ܠܪ̈ܓܠܝ ܘܓܘܡܨܐ ܚܦܪܘ ܠܢܦܫܝ ܘܢܦܠܘ ܒܓܘܗ</p>
               </div>
               <div type="textpart" subtype="verse" n="8">
                  <p>ܡܬܩܢ ܗܘ ܠܒܝ ܐܠܗܐ ܡܬܩܢ ܗܘ ܠܒܝ ܐܫܒܚ ܘܐܙܡܪ</p>
               </div>
               <div type="textpart" subtype="verse" n="9">
                  <p>ܐܬܬܥܝܪ ܟܢܪܝ ܐܬܬܥܝܪ ܩܝܬܪܐ ܘܟܢܪܐ ܘܐܢܐ ܐܬܬܥܝܪ ܒܨܦܪܐ</p>
               </div>
               <div type="textpart" subtype="verse" n="10">
                  <p>ܐܘܕܐ ܠܟ ܒܥܡ̈ܡܐ ܐܠܗܐ ܘܠܫܡܟ ܐܙܡܪ ܒܐ̈ܡܘܬܐ</p>
               </div>
               <div type="textpart" subtype="verse" n="11">
                  <p>ܡܛܠ ܕܐܬܬܪܝܡܬ ܥܕܡܐ ܠܫܡܝܐ ܛܝܒܘܬܟ ܘܥܕܡܐ ܠܫܡ̈ܝ ܫܡܝܐ ܗܝܡܢܘܬܟ</p>
               </div>
               <div type="textpart" subtype="verse" n="12">
                  <p>ܐܬܬܪܝܡ ܥܠ ܫܡܝܐ ܐܠܗܐ ܘܥܠ ܟܠܗ̇ ܐܪܥܐ ܐܝܩܪܟ</p>
               </div>
            </div>
            <div type="textpart" subtype="chapter" n="58">
               <div type="textpart" subtype="verse" n="2">
                  <p>ܐܢ ܫܪܝܪܐܝܬ ܙܕܝܩܘܬܐ ܡܡܠܠܝܢ ܐܢܬܘܢ ܘܬܪܝܨܘܬܐ ܕܝܢܝܢ ܐܢܬܘܢ ܒܢ̈ܝ ܐܢܫܐ</p>
               </div>
               <div type="textpart" subtype="verse" n="3">
                  <p>ܗܐ ܟܠܟܘܢ ܥܘܠܐ ܡܡܠܠܝܢ ܐܢܬܘܢ ܒܐܪܥܐ ܘܒܥܘܠܐ ܡܥܪ̈ܙܠܢ ܐܝ̈ܕܝܟܘܢ</p>
               </div>
               <div type="textpart" subtype="verse" n="4">
                  <p>ܐܬܦܪܫܘ ܥܘ̈ܠܐ ܡܢ ܟܪܣܐ ܘܛܥܘ ܡܢ ܡܪܒܥܐ ܕܡܡܠܠܝܢ ܕܓܠܘܬܐ</p>
               </div>
               <div type="textpart" subtype="verse" n="5">
                  <p>ܚܡܬܗܘܢ ܐܝܟ ܕܚܘܝܐ ܚܪܡܢܐ ܘܐܝܟ ܕܐܣܦܣ ܚܪܫܬܐ ܕܡܣܟܪܐ ܐ̈ܕܢܝܗ̇</p>
               </div>
               <div type="textpart" subtype="verse" n="6">
                  <p>ܕܠܐ ܬܫܡܥ ܩܠܐ ܕܠܚܘܫܐ ܘܕܚܒܪܐ ܘܕܚܟܝܡܐ</p>
               </div>
               <div type="textpart" subtype="verse" n="7">
                  <p>ܐܠܗܐ ܢܬܒܪ ܫܢܝ̈ܗܘܢ ܒܦܘܡܗܘܢ ܘܢܝ̈ܒܝܗܘܢ ܕܐܪ̈ܝܘܬܐ ܥܩܪ ܡܪܝܐ</p>
               </div>
               <div type="textpart" subtype="verse" n="8">
                  <p>ܢܣܬܠܘܢ ܐܝܟ ܡ̈ܝܐ ܕܡܬܐܫܕܝܢ ܘܢܫܕܐ ܓܐܪ̈ܘܗܝ ܥܕܡܐ ܕܢܣܘܦܘܢ</p>
               </div>
               <div type="textpart" subtype="verse" n="9">
                  <p>ܐܝܟ ܫܥܘܬܐ ܕܡܬܦܫܪܐ ܘܢܦܠܐ ܡܢ ܩܕܡ ܢܘܪܐ ܢܬܚܪܒܘܢ ܢܦܠܬ ܢܘܪܐ ܘܠܐ ܚܙܘ ܘܫܡܫܐܘܠܐ ܐܣܬܟܠܘ</p>
               </div>
               <div type="textpart" subtype="verse" n="10">
                  <p>ܢܗܘܘܢ ܟܘܒܝ̈ܗܘܢ ܗ̈ܛܛܐ ܘܪܘܓܙܐ ܢܕܠܚ ܐܢܘܢ</p>
               </div>
               <div type="textpart" subtype="verse" n="11">
                  <p>ܢܚܕܐ ܙܕܝܩܐ ܕܚܙܐ ܦܘܪܥܢܐ ܘܐ̈ܝܕܘܗܝ ܢܫܝܓ ܒܕܡܗ ܕܪܫܝܥܐ</p>
               </div>
               <div type="textpart" subtype="verse" n="12">
                  <p>ܢܐܡܪ ܒܪܢܫܐ ܐܝܬ ܟܝ ܦܐܪ̈ܐ ܠܙܕܝܩܐ ܐܝܬ ܐܠܗܐ ܕܢܕܘܢ ܐܢܘܢ ܒܐܪܥܐ</p>
               </div>
            </div>
            <div type="textpart" subtype="chapter" n="59">
               <div type="textpart" subtype="verse" n="2">
                  <p>ܦܨܢܝ ܡܢ ܒ̈ܥܠܕܒܒܝ ܐܠܗܐ ܘܡܢ ܐܝܠܝܢ ܕܩܝܡܝܢ ܥܠܝ ܐܪܝܡܝܢܝ</p>
               </div>
               <div type="textpart" subtype="verse" n="3">
                  <p>ܦܨܢܝ ܡܢ ܥܒ̈ܕܝ ܫܘܩܪܐ ܘܡܢ ܓܒܪ̈ܐ ܐܫ̈ܕܝ ܕܡܐ ܦܪܘܩܝܢܝ</p>
               </div>
               <div type="textpart" subtype="verse" n="4">
                  <p>ܡܛܠ ܕܗܢܘܢ ܟܡܢܘ ܠܢܦܫܝ ܘܐܥܫܢܘ ܥܠܝ ܒܝܫܘܬܗܘܢ ܠܐ ܒܣܟ̈ܠܘܬܝ ܘܠܐ ܒܚ̈ܛܗܝ ܡܪܝ</p>
               </div>
               <div type="textpart" subtype="verse" n="5">
                  <p>ܕܠܐ ܒܣܟܠܘܬܐ ܪܗܛܘ ܥܠܝ ܘܐܬܛܝܒܘ ܥܠܝ ܐܬܬܥܝܪ ܘܚܙܝ</p>
               </div>
               <div type="textpart" subtype="verse" n="6">
                  <p>ܐܢܬ ܡܪܝܐ ܐܠܗܐ ܚܝܠܬܢܐ ܐܠܗܗ ܕܐܝܣܪܝܠ ܐܬܬܥܝܪ ܘܦܩܘܕ ܠܟܠܗܘܢ ܥܡ̈ܡܐ ܘܠܐ ܬܫܒܘܩܠܟܠܗܘܢ ܥܘ̈ܠܐ</p>
               </div>
               <div type="textpart" subtype="verse" n="7">
                  <p>ܢܗܦܟܘܢ ܒܪܡܫܐ ܘܢܥܘܘܢ ܐܝܟ ܟ̈ܠܒܐ ܘܢܬܟܪܟܘܢ ܡܕܝܢܬܐ</p>
               </div>
               <div type="textpart" subtype="verse" n="8">
                  <p>ܡܐܡܪܐ ܕܦܘܡܗܘܢ ܣܦܣܝܪܐ ܒܣ̈ܦܘܬܗܘܢ ܘܐܡܪܝܢ ܕܡܢܘ ܫܡܥ</p>
               </div>
               <div type="textpart" subtype="verse" n="9">
                  <p>ܘܐܢܬ ܡܪܝܐ ܓܚܟ ܥܠܝܗܘܢ ܘܡܝܩ ܥܠ ܟܠܗܘܢ ܥܡ̈ܡܐ</p>
               </div>
               <div type="textpart" subtype="verse" n="10">
                  <p>ܐܠܗܐ ܠܟ ܐܫܒܚ ܡܛܠ ܕܐܢܬ ܗܘ ܒܝܬ ܓܘܣܝ</p>
               </div>
               <div type="textpart" subtype="verse" n="11">
                  <p>ܐܠܗܐ ܛܝܒܘܬܟ ܬܩܕܡܢܝ ܐܠܗܐ ܚܘܢܝ ܒܒ̈ܥܠܕܒܒܝ</p>
               </div>
               <div type="textpart" subtype="verse" n="12">
                  <p>ܠܐ ܬܩܛܘܠ ܐܢܘܢ ܕܠܐ ܢܛܥܘܢ ܠܥܡܝ ܐܠܐ ܐܙܝܥ ܐܢܘܢ ܒܚܝܠܟ ܘܐܢܝܕ ܐܢܘܢ ܡܪܝܐܬܘܟܠܢܝ</p>
               </div>
               <div type="textpart" subtype="verse" n="13">
                  <p>ܚܛܝܬܐ ܕܦܘܡܗܘܢ ܡܠܠ ܣ̈ܦܘܬܗܘܢ ܢܬܬܚܕܘܢ ܒܫܘܒܗܪܗܘܢ ܡܛܠ ܕܠܘܛܬܐ ܘܕܓܠܘܬܐܡܫܬܥܝܢ</p>
               </div>
               <div type="textpart" subtype="verse" n="14">
                  <p>ܐܘܒܕ ܐܢܘܢ ܒܪܘܓܙܟ ܐܘܒܕ ܐܢܘܢ ܘܠܐ ܢܫܬܟܚܘܢ ܕܢܕܥܘܢ ܕܐܠܗܐ ܫܠܝܛ ܥܠ ܝܥܩܘܒ ܘܥܠܥܒܪ̈ܝܗ̇ ܕܐܪܥܐ</p>
               </div>
               <div type="textpart" subtype="verse" n="15">
                  <p>ܢܗܦܟܘܢ ܒܪܡܫܐ ܘܢܥܘܘܢ ܐܝܟ ܟܠܒ̈ܐ ܘܢܬܟܪܟܘܢ ܡܕܝܢܬܐ</p>
               </div>
               <div type="textpart" subtype="verse" n="16">
                  <p>ܢܒܥܘܢ ܠܡܐܟܠ ܘܠܐ ܢܣܒܥܘܢ ܘܠܐ ܢܒܘܬܘܢ</p>
               </div>
               <div type="textpart" subtype="verse" n="17">
                  <p>ܘܐܢܐ ܐܫܒܚ ܠܚܝܠܟ ܘܐܫܒܚ ܒܨܦܪܐ ܠܛܝܒܘܬܟ ܡܛܠ ܕܗܘܝܬ ܠܝ ܒܝܬ ܓܘܣܐ ܘܡܦܨܝܢܐܒܝܘܡܐ ܕܐܘܠܨܢܐ</p>
               </div>
               <div type="textpart" subtype="verse" n="18">
                  <p>ܐܠܗܐ ܠܟ ܐܙܡܪ ܡܛܠ ܕܐܢܬ ܗܘ ܐܠܗܐ ܕܒܝܬ ܓܘܣܝ ܘܐܠܗܐ ܕܛܝܒܘܬܝ</p>
               </div>
            </div>
            <div type="textpart" subtype="chapter" n="60">
               <div type="textpart" subtype="verse" n="3">
                  <p>ܐܠܗܐ ܛܥܝܬܢܝ ܘܕܚܩܬܢ ܘܪܓܙܬ ܥܠܝܢ</p>
               </div>
               <div type="textpart" subtype="verse" n="4">
                  <p>ܐܙܝܥܬܗ̇ ܠܐܪܥܐ ܘܦܬܚܬܗ̇ ܥܨܘܒ ܬܒܪܗ̇ ܡܛܠ ܕܐܬܟܪܗܬ</p>
               </div>
               <div type="textpart" subtype="verse" n="5">
                  <p>ܚܘܝܬ ܐܢܘܢ ܠܥܡܟ ܩܫܝ̈ܬܐ ܘܐܫܩܝܬ ܐܢܘܢ ܚܡܪܐ ܬܛܝܪܐ</p>
               </div>
               <div type="textpart" subtype="verse" n="6">
                  <p>ܝܗܒܬ ܠܕܚ̈ܠܝܟ ܐܬܐ ܕܠܐ ܢܥܪܩܘܢ ܡܢ ܩܕܡ ܩܫܬܟ</p>
               </div>
               <div type="textpart" subtype="verse" n="7">
                  <p>ܡܛܠ ܕܢܙܕܝܢܘܢ ܚܒܝ̈ܒܝܟ ܦܪܘܩܝܢܝ ܒܝܡܝܢܟ ܘܥܢܝܢܝ</p>
               </div>
               <div type="textpart" subtype="verse" n="8">
                  <p>ܐܠܗܐ ܡܠܠ ܒܩܘܕܫܗ ܐܬܚܝܠ ܐܢܐ ܘܐܦܠܓ ܠܫܟܝܡ ܘܠܥܘܡܩܐ ܕܣܟܘܬ ܐܡܫܘܚ</p>
               </div>
               <div type="textpart" subtype="verse" n="9">
                  <p>ܕܝܠܝ ܗܘ ܓܠܥܕ ܘܕܝܠܝ ܗܘ ܡܢܫܐ ܐܦܪܝܡ ܡܥܫܢܢܗ ܕܪܝܫܝ ܝܗܘܕܐ ܡܠܟܝ</p>
               </div>
               <div type="textpart" subtype="verse" n="10">
                  <p>ܡܘܐܒ ܫܝܓܬܐ ܕܪ̈ܓܠܝ ܥܠ ܐܕܘܡ ܐܫܪܐ ܡܣ̈ܢܝ ܘܥܠ ܦܠܫܬ ܐܩܥܐ</p>
               </div>
               <div type="textpart" subtype="verse" n="11">
                  <p>ܡܢܘ ܢܕܒܪܢܝ ܥܕܡܐ ܠܐܕܘܡ ܘܡܢܘ ܢܘܒܠܢܝ ܠܩܪܝܬܐ ܥܫܝܢܬܐ</p>
               </div>
               <div type="textpart" subtype="verse" n="12">
                  <p>ܕܗܐ ܐܢܬ ܐܠܗܐ ܛܥܝܬܢܝ ܘܠܐ ܢܦܩ ܐܢܬ ܒܚܝܠܢ</p>
               </div>
               <div type="textpart" subtype="verse" n="13">
                  <p>ܗܒ ܠܢ ܥܘܕܪܢܐ ܥܠ ܒ̈ܥܠܕܒܒܝܢ ܡܛܠ ܕܕܓܠ ܗܘ ܦܘܪܩܢܗ ܕܒܪܢܫܐ</p>
               </div>
            </div>
            <div type="textpart" subtype="chapter" n="61">
               <div type="textpart" subtype="verse" n="2">
                  <p>ܫܡܥ ܐܠܗܐ ܨܠܘܬܝ ܘܨܘܬ ܠܒܥܘܬܝ</p>
               </div>
               <div type="textpart" subtype="verse" n="3">
                  <p>ܡܢ ܣ̈ܘܦܝܗ̇ ܕܐܪܥܐ ܠܟ ܗܘ ܩܪܐ ܐܢܐ ܒܛܘܪܦܗ ܕܠܒܝ ܕܥܠ ܟܐܦܐ ܐܪܝܡܬܢܝ ܘܒܝܐܬܢܝ</p>
               </div>
               <div type="textpart" subtype="verse" n="4">
                  <p>ܡܛܠ ܕܗܘܝܬ ܠܝ ܒܝܬ ܓܘܣܐ ܘܡܓܕܠܐ ܪܡܐ ܡܢ ܩܕܡ ܒ̈ܥܠܕܒܒܝ</p>
               </div>
               <div type="textpart" subtype="verse" n="5">
                  <p>ܕܐܥܡܪ ܒܡܫܟܢܟ ܠܥܠܡܝܢ ܘܐܣܬܬܪ ܒܛܠܠܐ ܕܟܢ̈ܦܝܟ</p>
               </div>
               <div type="textpart" subtype="verse" n="6">
                  <p>ܡܛܠ ܕܐܢܬ ܐܠܗܐ ܫܡܥܬ ܢܕܪ̈ܝ ܘܝܗܒܬ ܝܘܪܬܢܐ ܠܕܚ̈ܠܝ ܫܡܟ</p>
               </div>
               <div type="textpart" subtype="verse" n="7">
                  <p>ܘܐܘܣܦܬ ܝܘܡ̈ܬܐ ܥܠ ܝܘܡ̈ܬܗ ܕܡܠܟܐ ܘܫ̈ܢܘܗܝ ܠܕܪܕܪܝܢ</p>
               </div>
               <div type="textpart" subtype="verse" n="8">
                  <p>ܕܢܬܩܝܡ ܠܥܠܡ ܩܕܡ ܐܠܗܐ ܛܝܒܘܬܐ ܘܩܘܫܬܐ ܡܢܘ ܢܛܪܝܗ̇</p>
               </div>
               <div type="textpart" subtype="verse" n="9">
                  <p>ܗܟܢ ܐܙܡܪ ܠܫܡܟ ܠܥܠܡ ܥܠܡܝܢ ܟܕ ܐܫܠܡ ܢܕܪ̈ܝ ܝܘܡ ܡܢ ܝܘܡ</p>
               </div>
            </div>
            <div type="textpart" subtype="chapter" n="62">
               <div type="textpart" subtype="verse" n="2">
                  <p>ܠܐܠܗܐ ܡܣܟܝܐ ܢܦܫܝ ܕܡܢܗ ܗܘ ܦܘܪܩܢܝ</p>
               </div>
               <div type="textpart" subtype="verse" n="3">
                  <p>ܘܗܘܝܘ ܐܠܗܝ ܘܦܪܘܩܝ ܘܒܝܬ ܓܘܣܝ ܪܒܐ ܕܠܐ ܐܙܘܥ</p>
               </div>
               <div type="textpart" subtype="verse" n="4">
                  <p>ܥܕܡܐ ܠܐܡܬܝ ܡܬܓܪܓܝܢ ܐܢܬܘܢ ܥܠ ܓܒܪܐ ܕܬܩܛܠܘܢ ܐܝܟ ܐܣܬܐ ܕܡܛܬ ܘܐܝܟ ܣܝܓܐܕܕܚܝܩ</p>
               </div>
               <div type="textpart" subtype="verse" n="5">
                  <p>ܐܠܐ ܐܦ ܡܢ ܐܝܩܪܗ ܐܬܪܥܝܘ ܠܡܕܚܝܗ ܘܪܗܛܘ ܒܕܓܠܘܬܐ ܒܦܘܡܗܘܢ ܡܒܪܟܝܢ ܘܒܠܒܗܘܢܠܝܛܝܢ</p>
               </div>
               <div type="textpart" subtype="verse" n="6">
                  <p>ܠܐܠܗܐ ܣܟܝ ܢܦܫܝ ܕܡܢܗ ܗܘ ܦܘܪܩܢܝ</p>
               </div>
               <div type="textpart" subtype="verse" n="7">
                  <p>ܘܗܘܝܘ ܐܠܗܝ ܘܦܪܘܩܝ ܘܒܝܬ ܓܘܣܝ ܕܠܐ ܐܙܘܥ</p>
               </div>
               <div type="textpart" subtype="verse" n="8">
                  <p>ܒܐܠܗܐ ܗܘ ܦܘܪܩܢܝ ܘܐܝܩܪܝ ܬܘܩܦܝ ܘܥܕܘܪܝ ܘܣܒܪܝ ܐܠܗܐ ܗܘ</p>
               </div>
               <div type="textpart" subtype="verse" n="9">
                  <p>ܣܒܪܘ ܒܗ ܒܟܠ ܫܥܐ ܥܡܐ ܘܐܫܘܕܘ ܩܕܡܘܗܝ ܠܒܟܘܢ ܡܛܠ ܕܐܠܗܐ ܗܘ ܣܬܪܐ ܕܝܠܢ</p>
               </div>
               <div type="textpart" subtype="verse" n="10">
                  <p>ܘܐܝܟ ܠܗܓܐ ܐܢܘܢ ܟܠܗܘܢ ܒܢ̈ܝ ܐܢܫܐ ܕܓ̈ܠܐ ܕܒܡܐܣܬܐ ܡܥܠܝܢ ܘܣܪܝܩܝܢ ܐܟܚܕܐ</p>
               </div>
               <div type="textpart" subtype="verse" n="11">
                  <p>ܠܐ ܬܬܟܠܘܢ ܥܠ ܛܠܘܡܝܐ ܘܚܛܘܦܝܐ ܠܐ ܬܪܚܡܘܢ ܩܢܝܢܐ ܡܐ ܕܣܓܐ ܠܐ ܢܚܕܐ ܒܗ ܠܒܟܘܢ</p>
               </div>
               <div type="textpart" subtype="verse" n="12">
                  <p>ܚܕܐ ܗܝ ܕܐܡܪ ܐܠܗܐ ܘܕܬܪ̈ܬܝܢ ܗܠܝܢ ܫܡܥܬ ܡܛܠ ܕܥܘܫܢܐ ܕܐܠܗܐ ܗܘ</p>
               </div>
               <div type="textpart" subtype="verse" n="13">
                  <p>ܘܠܟ ܡܪܝܐ ܛܝܒܘܬܐ ܡܛܠ ܕܐܢܬ ܦܪܥ ܐܢܬ ܠܓܒܪܐ ܐܝܟ ܥܒ̈ܕܘܗܝ</p>
               </div>
            </div>
            <div type="textpart" subtype="chapter" n="63">
               <div type="textpart" subtype="verse" n="2">
                  <p>ܐܠܗܝ ܐܠܗܝ ܐܢܬ ܐܣܟܐ ܠܟ ܨܗܝܐ ܗܝ ܠܟ ܢܦܫܝ ܘܡܣܟܐ ܠܟ ܒܣܪܝ ܐܝܟ ܐܪܥܐ ܨܗܝܬܐܘܡܛܪܦܬܐ ܕܒܥܝܐ ܡ̈ܝܐ</p>
               </div>
               <div type="textpart" subtype="verse" n="3">
                  <p>ܗܟܢ ܚܪܬܟ ܒܩܘܫܬܐ ܕܐܚܙܐ ܥܘܫܢܟ ܘܐܝܩܪܟ</p>
               </div>
               <div type="textpart" subtype="verse" n="4">
                  <p>ܡܛܠ ܕܛܒܝ̈ܢ ܪ̈ܚܡܝܟ ܡܢ ܚ̈ܝܐ ܘܣܦܘ̈ܬܝ ܢܫܒܚ̈ܢܟ</p>
               </div>
               <div type="textpart" subtype="verse" n="5">
                  <p>ܗܟܢ ܐܒܪܟܟ ܒܚ̈ܝܝ ܘܒܫܡܟ ܐܪܝܡ ܐ̈ܝܕܝ</p>
               </div>
               <div type="textpart" subtype="verse" n="6">
                  <p>ܐܝܟ ܫܘܡܢܐ ܘܐܝܟ ܬܪܒܐ ܬܕܗܢ ܢܦܫܝ ܘܒܣ̈ܦܘܬܐ ܕܫܘܒܚܐ ܢܫܒܚܟ ܦܘܡܝ</p>
               </div>
               <div type="textpart" subtype="verse" n="7">
                  <p>ܐܬܕܟܪܬܟ ܥܠ ܬܫܘܝܬܝ ܘܒ̈ܠܝܠܘܬܐ ܪܢܝܬ ܒܟ</p>
               </div>
               <div type="textpart" subtype="verse" n="8">
                  <p>ܡܛܠ ܕܗܘܝܬ ܠܝ ܡܥܕܪܢܐ ܘܒܛܠܠܐ ܕܟܢ̈ܦܝܟ ܐܫܬܒܚ</p>
               </div>
               <div type="textpart" subtype="verse" n="9">
                  <p>ܢܦܩܬ ܢܦܫܝ ܒܬܪܟ ܘܥܠܝ ܣܡܟܬ ܝܡܝܢܟ</p>
               </div>
               <div type="textpart" subtype="verse" n="10">
                  <p>ܗܢܘܢ ܒܥܘ ܕܢܘܒܕܘܢ ܠܢܦܫܝ ܢܥܠܘܢ ܒܬܚ̈ܬܝܬܗ̇ ܕܐܪܥܐ</p>
               </div>
               <div type="textpart" subtype="verse" n="11">
                  <p>ܢܫܬܠܡܘܢ ܠܚܪܒܐ ܘܡܐܟܘܠܬܐ ܠܬܥ̈ܠܐ ܢܗܘܘܢ</p>
               </div>
               <div type="textpart" subtype="verse" n="12">
                  <p>ܘܡܠܟܐ ܢܚܕܐ ܒܐܠܗܐ ܘܢܫܬܒܗܪ ܟܠ ܕܝܡܐ ܒܗ ܡܛܠ ܕܢܣܬܟܪ ܦܘܡܗܘܢ ܕܕܓ̈ܠܐ</p>
               </div>
            </div>
            <div type="textpart" subtype="chapter" n="64">
               <div type="textpart" subtype="verse" n="2">
                  <p>ܫܡܥ ܐܠܗܐ ܩܠܝ ܟܕ ܐܬܟܫܦ ܠܟ ܘܡܢ ܕܚܠܬܐ ܕܒ̈ܥܠܕܒܒܝ ܢܛܪܝܢܝ</p>
               </div>
               <div type="textpart" subtype="verse" n="3">
                  <p>ܣܬܪܝܢܝ ܡܢ ܥܘܠܗ ܕܒܝܫܐ ܘܡܢ ܗܘܦܟܐ ܕܥܒ̈ܕܝ ܥܘܠܐ</p>
               </div>
               <div type="textpart" subtype="verse" n="4">
                  <p>ܕܠܛܫܘ ܠܫܢܗܘܢ ܐܝܟ ܣܝܦܐ ܘܡܠܬܗܘܢ ܐܝܟ ܓܐܪܐ</p>
               </div>
               <div type="textpart" subtype="verse" n="5">
                  <p>ܠܡܫܕܐ ܒܛܘܫܝܐ ܒܬܡܝܡܐ ܡܢ ܫܠܝܐ ܢܫܕܘܢ ܒܗ ܘܠܐ ܢܬܚܙܘܢ</p>
               </div>
               <div type="textpart" subtype="verse" n="6">
                  <p>ܘܐܥܫܢܘ ܡܠܬܗܘܢ ܒܝܫܬܐ ܘܐܬܚܫܒܘ ܠܡܛܡܪ ܦܚ̈ܐ ܘܐܡܪܘ ܕܡܢܘ ܚܙܐ ܠܢ</p>
               </div>
               <div type="textpart" subtype="verse" n="7">
                  <p>ܐܬܚܫܒܘ ܥܘ̈ܠܐ ܘܣܦܘ ܠܡܒܨܐ ܥܘܠܐ ܡܢ ܓܘܗ ܕܒܪ ܐܢܫܐ ܘܡܢ ܠܒܗ ܥܡܝܩܐ</p>
               </div>
               <div type="textpart" subtype="verse" n="8">
                  <p>ܢܬܬܪܝܡ ܐܠܗܐ ܘܢܫܕܐ ܒܗܘܢ ܓܐܪܐ ܡܢ ܫܠܝܐ</p>
               </div>
               <div type="textpart" subtype="verse" n="9">
                  <p>ܘܢܬܟܪܗܘܢ ܠܫܢܝ̈ܗܘܢ ܘܢܕܚܠܘܢ ܟܠ ܕܚܙܝܢ ܠܗܘܢ</p>
               </div>
               <div type="textpart" subtype="verse" n="10">
                  <p>ܘܢܕܚܠܘܢ ܟܠ ܒܢ̈ܝ ܐܢܫܐ ܘܢܚܘܘܢ ܥܒ̈ܕܘܗܝ ܕܐܠܗܐ ܘܒܥܒܕ ܐ̈ܝܕܘܗܝ ܢܚܘܪܘܢ</p>
               </div>
               <div type="textpart" subtype="verse" n="11">
                  <p>ܢܚܕܘܢ ܙܕܝܩ̈ܐ ܒܡܪܝܐ ܘܢܬܬܟܠܘܢ ܥܠܘܗܝ ܘܢܫܒܚܘܢܝܗܝ ܟܠ ܬܪ̈ܝܨܝ ܠܒܐ</p>
               </div>
            </div>
            <div type="textpart" subtype="chapter" n="65">
               <div type="textpart" subtype="verse" n="2">
                  <p>ܠܟ ܝܐܝܐ ܬܫܒܘܚܬܐ ܐܠܗܐ ܒܨܗܝܘܢ ܘܠܟ ܡܬܦܪܥ ܢܕܪܐ</p>
               </div>
               <div type="textpart" subtype="verse" n="3">
                  <p>ܫܡܥ ܨܠܘܬܝ ܠܘܬܟ ܟܠܒܣܪ ܢܐܬܐ</p>
               </div>
               <div type="textpart" subtype="verse" n="4">
                  <p>ܡ̈ܠܐ ܕܥܘ̈ܠܐ ܥܫܢܝܢ ܡܢܝ ܘܚ̈ܛܗܝ ܐܢܬ ܬܚܣܐ ܐܢܘܢ</p>
               </div>
               <div type="textpart" subtype="verse" n="5">
                  <p>ܛܘܒܘܗܝ ܠܡܢ ܕܨܒܐ ܐܢܬ ܒܗ ܘܡܩܪܒ ܐܢܬ ܠܗ ܕܢܥܡܪ ܒܕܝܪܟ ܘܢܣܒܥ ܡܢ ܛܒܬ̈ܗ ܕܒܝܬܟܘܡܢ ܩܕܝܫܘܬܗ ܕܗܝܟܠܟ</p>
               </div>
               <div type="textpart" subtype="verse" n="6">
                  <p>ܘܡܢ ܙܕܝܩܘܬܟ ܕܚܝܠܬܐ ܥܢܝܢܝ ܐܠܗܐ ܦܪܘܩܢ ܣܒܪܐ ܕܟܠܗܘܢ ܣܘ̈ܦܝܗ̇ ܕܐܪܥܐ ܘܕܥܡ̈ܡܐܪ̈ܚܝܩܐ</p>
               </div>
               <div type="textpart" subtype="verse" n="7">
                  <p>ܡܬܩܢ ܛܘܪ̈ܐ ܒܚܝܠܗ ܘܡܬܥܫܢ ܒܓܢܒܪܘܬܗ</p>
               </div>
               <div type="textpart" subtype="verse" n="8">
                  <p>ܡܫܬܩ ܡܚܫ̈ܘܠܐ ܕܝܡ̈ܡܐ ܘܩܠܐ ܕܓܠܠܝ̈ܗܘܢ ܢܬܕܠܚܘܢ ܥܡ̈ܡܐ</p>
               </div>
               <div type="textpart" subtype="verse" n="9">
                  <p>ܘܢܕܚܠܘܢ ܥܡܘܪ̈ܝܗ̇ ܕܐܪܥܐ ܡܢ ܐܬ̈ܘܬܟ ܘܡܢ ܡܦܩ̈ܝ ܨܦܪܐ ܘܪܡܫܐ ܒܫܘܒܚܐ</p>
               </div>
               <div type="textpart" subtype="verse" n="10">
                  <p>ܐܬܕܟܪܬܗ̇ ܠܐܪܥܐ ܐܫܠܝܬܗ̇ ܘܒܣܘܓܐܐ ܐܥܬܪܬܗ̇ ܬ̈ܦܐ ܕܐܠܗܐ ܡ̈ܠܝܢ ܡ̈ܝܐ ܛܝܒܬܡܐܟܘܠܬܗܘܢ ܟܕ ܬܩܢܬܗ̇</p>
               </div>
               <div type="textpart" subtype="verse" n="11">
                  <p>ܟܪ̈ܒܝܗ̇ ܐܪܘܝܬ ܕܢܬܪܒܘܢ ܦܐܪ̈ܝܗ̇ ܒܪ̈ܣܝܣܐ ܬܬܪܒܐ ܘܡܘܥܝܬܗ̇ ܬܬܒܪܟ</p>
               </div>
               <div type="textpart" subtype="verse" n="12">
                  <p>ܒܪܟ ܟܠܝܠܐ ܕܫܢܬܐ ܒܛܝܒܘܬܟ ܘܥ̈ܓܠܝܟ ܢܣܒܥܘܢ ܬܕܐܐ</p>
               </div>
               <div type="textpart" subtype="verse" n="13">
                  <p>ܘܢܣܒܥܘܢ ܡܢ ܕܝܪ̈ܐ ܕܒܡܕܒܪܐ ܒܫܘܒܚܐ ܪ̈ܡܬܐ ܢܬܚ̈ܙܩܢ</p>
               </div>
               <div type="textpart" subtype="verse" n="14">
                  <p>ܘܢܠܒܫܘܢ ܫܡܝ̈ܢܐ ܕܥܢܐ ܘܥܘ̈ܡܩܐ ܢܬܡܠܘܢ ܥܒܘܪܐ ܘܢܪܘܙܘܢ ܘܢܫܒܚܘܢ</p>
               </div>
            </div>
            <div type="textpart" subtype="chapter" n="66">
               <div type="textpart" subtype="verse" n="1">
                  <p>ܫܒܚܘ ܠܐܠܗܐ ܟܠܗ̇ ܐܪܥܐ</p>
               </div>
               <div type="textpart" subtype="verse" n="2">
                  <p>ܙܡܪܘ ܠܐܝܩܪܐ ܕܫܡܗ ܙܡܪܘ ܠܐܝܩܪܐ ܕܬܫܒܘܚܬܗ</p>
               </div>
               <div type="textpart" subtype="verse" n="3">
                  <p>ܐܡܪܘ ܠܐܠܗܐ ܡܐ ܕܚܝ̈ܠܝܢ ܥܒ̈ܕܝܟ ܒܣܘܓܐܐ ܕܥܘܫܢܟ ܢܬܟܬܒܘܢ ܠܟ ܒܥ̈ܠܕܒܒܝܟ</p>
               </div>
               <div type="textpart" subtype="verse" n="4">
                  <p>ܒܟܠܗ̇ ܐܪܥܐ ܢܣܓܕܘܢ ܠܟ ܘܢܙܡܪܘܢ ܠܟ ܘܢܫܒܚܘܢ ܠܫܡܟ ܠܥܠܡܝܢ</p>
               </div>
               <div type="textpart" subtype="verse" n="5">
                  <p>ܘܢܐܡܪܘܢ ܬܘ ܚܙܘ ܥܒ̈ܕܘܗܝ ܕܐܠܗܐ. ܕܣ̈ܓܝܐܢ ܬܕܡܪ̈ܬܗ ܥܠ ܒܢܝ̈ ܐܢܫܐ</p>
               </div>
               <div type="textpart" subtype="verse" n="6">
                  <p>ܕܗܦܟ ܝܡܐ ܠܝܒܫܐ ܘܠܢܗܪܐ ܥܒܪܘܗܝ ܡܢ ܪܓܠ ܬܡܢ ܢܚܕܐ ܒܗ</p>
               </div>
               <div type="textpart" subtype="verse" n="7">
                  <p>ܡܢ ܕܫܠܝܛ ܒܓܢܒܪܘܬܗ ܠܥܠܡ ܥܝܢ̈ܘܗܝ ܒܥܡ̈ܡܐ ܚܝܪ̈ܢ ܘܡܪ̈ܘܕܐ ܠܐ ܢܬܬܪܝܡܘܢ ܠܥܠܡ</p>
               </div>
               <div type="textpart" subtype="verse" n="8">
                  <p>ܒܪܟܘ ܥܡ̈ܡܐ ܠܐܠܗܐ. ܘܫܡܥ ܩܠܐ ܕܫܘܒܚܗ</p>
               </div>
               <div type="textpart" subtype="verse" n="9">
                  <p>ܕܣܡ ܢܦܫܢ ܒܚ̈ܝܐ ܘܠܐ ܝܗܒ ܪܓܠܢ ܠܙܘܥܬܐ</p>
               </div>
               <div type="textpart" subtype="verse" n="10">
                  <p>ܡܛܠ ܕܒܚܪܬܢ ܐܠܗܐ ܘܒܩܝܬܢ ܐܝܟ ܕܒܩܝܢ ܠܣܐܡܐ</p>
               </div>
               <div type="textpart" subtype="verse" n="11">
                  <p>ܐܥܠܬܢ ܒܡܨܝܕܬܐ ܘܥܒܕܬ ܐܘܠܨܢܐ ܒܚ̈ܨܝܢ</p>
               </div>
               <div type="textpart" subtype="verse" n="12">
                  <p>ܐܪܟܒܬ ܒܪܢܫܐ ܥܠ ܪܝܫܢ ܐܥܠܬܢ ܒܢܘܪܐ ܘܒܡ̈ܝܐ ܘܐܦܩܬܢ ܠܐܪܘܚܬܐ</p>
               </div>
               <div type="textpart" subtype="verse" n="13">
                  <p>ܐܬܐ ܠܒܝܬܟ ܒܐܝܩܪܐ ܘܐܦܪܥܟ ܢܕܪ̈ܝ</p>
               </div>
               <div type="textpart" subtype="verse" n="14">
                  <p>ܡܕܡ ܕܦܬܚ ܣ̈ܦܘܬܝ ܒܡܡܠܠܗ ܕܦܘܡܝ ܒܐܘܠܨܢܐ</p>
               </div>
               <div type="textpart" subtype="verse" n="15">
                  <p>ܝܩ̈ܕܐ ܫܡ̈ܝܢܐ ܐܣܩ ܠܟ ܥܡ ܣܘܬܐ ܕܕܟܪ̈ܐ ܘܐܥܒܕ ܬܘܪ̈ܐ ܘܓܕܝ̈ܐ</p>
               </div>
               <div type="textpart" subtype="verse" n="16">
                  <p>ܬܘ ܫܡܥܘ ܘܐܫܬܥܐ ܠܟܘܢ ܟܠܟܘܢ ܥܒ̈ܕܘܗܝ ܕܐܠܗܐ ܡܕܡ ܕܥܒܕ ܠܢܦܫܝ</p>
               </div>
               <div type="textpart" subtype="verse" n="17">
                  <p>ܒܦܘܡܝ ܩܪܝܬܗ ܘܥܢܢܝ ܘܪܡܪܡܬܗ ܒܠܫܢܝ</p>
               </div>
               <div type="textpart" subtype="verse" n="18">
                  <p>ܥܘܠܐ ܐܢ ܚܙܝܬ ܒܠܒܝ ܠܐ ܬܦܪܩܢܝ ܡܪܝܐ</p>
               </div>
               <div type="textpart" subtype="verse" n="19">
                  <p>ܗܝܕܝܢ ܫܡܥ ܐܠܗܐ ܩܠܐ ܕܒܥܘܬܝ</p>
               </div>
               <div type="textpart" subtype="verse" n="20">
                  <p>ܒܪܝܟ ܗܘ ܡܪܝܐ ܕܠܐ ܐܥܒܪ ܨܠܘܬܝ ܘܛܝܒܘܬܗ ܡܢܝ</p>
               </div>
            </div>
            <div type="textpart" subtype="chapter" n="67">
               <div type="textpart" subtype="verse" n="2">
                  <p>ܐܠܗܢ ܢܪܚܡ ܥܠܝܢ ܢܒܪܟܢ ܘܢܢܗܪ ܐ̈ܦܘܗܝ ܒܢ</p>
               </div>
               <div type="textpart" subtype="verse" n="3">
                  <p>ܕܢܕܥ ܒܐܪܥܐ ܐܘܪ̈ܚܬܗ ܘܒܟܠܗܘܢ ܥܡ̈ܡܐ ܦܘܪܩܢܗ</p>
               </div>
               <div type="textpart" subtype="verse" n="4">
                  <p>ܢܘܕܘܢ ܠܟ ܥܡ̈ܡܐ ܐܠܗܐ ܢܘܕܘܢ ܠܟ ܥܡ̈ܡܐ ܟܠܗܘܢ</p>
               </div>
               <div type="textpart" subtype="verse" n="5">
                  <p>ܢܚ̈ܕܝܢ ܘܢܫ̈ܒܚܢ ܡ̈ܠܟܘܬܐ ܕܕܐܢ ܐܢܬ ܠܥܡ̈ܡܐ ܬܪܝܨܐܝܬ ܘܠܡ̈ܠܟܘܬܐ ܡܕܒܪ ܐܢܬܒܐܪܥܐ</p>
               </div>
               <div type="textpart" subtype="verse" n="6">
                  <p>ܢܘܕܘܢ ܠܟ ܥܡ̈ܡܐ ܐܠܗܐ ܢܘܕܘܢ ܠܟ ܥܡ̈ܡܐ ܟܠܗܘܢ</p>
               </div>
               <div type="textpart" subtype="verse" n="7">
                  <p>ܐܪܥܐ ܝܗܒܬ ܦܐܪ̈ܝܗ̇ ܢܒܪܟܢ ܐܠܗܐ ܐܠܗܢ</p>
               </div>
               <div type="textpart" subtype="verse" n="8">
                  <p>ܘܢܒܪܟܢ ܐܠܗܐ ܘܢܕܚܠܘܢ ܡܢܗ ܟܠܗܘܢ ܥܒܪ̈ܝܗ̇ ܕܐܪܥܐ</p>
               </div>
            </div>
            <div type="textpart" subtype="chapter" n="68">
               <div type="textpart" subtype="verse" n="2">
                  <p>ܢܩܘܡ ܐܠܗܐ ܘܢܬܒܕܪܘܢ ܟܠܗܘܢ ܒ̈ܥܠܕܒܒܘܗܝ ܘܢܥܪܩܘܢ ܣܢܐ̈ܘܗܝ ܡܢ ܩܕܡܘܗܝ</p>
               </div>
               <div type="textpart" subtype="verse" n="3">
                  <p>ܘܐܝܟ ܕܡܬܛܠܩ ܬܢܢܐ ܢܬܛܠܩܘܢ ܘܐܝܟ ܕܡܬܦܫܪܐ ܫܥܘܬܐ ܡܢ ܩܕܡ ܢܘܪܐ ܢܐܒܕܘܢ ܪ̈ܫܝܥܐܡܢ ܩܕܡ ܐܠܗܐ</p>
               </div>
               <div type="textpart" subtype="verse" n="4">
                  <p>ܘܙܕܝܩ̈ܐ ܢܚܕܘܢ ܘܢܬܥܫܢܘܢ ܩܕܡ ܐܠܗܐ ܘܢܚܕܘܢ ܒܒܘܣܡܗ</p>
               </div>
               <div type="textpart" subtype="verse" n="5">
                  <p>ܙܡܪܘ ܠܐܠܗܐ ܘܫܒܚܘ ܠܫܡܗ ܫܒܚܘ ܠܕܪܟܝܒ ܠܡܥܪܒܐ ܡܪܝܐ ܫܡܗ ܐܬܥܫܢܘ ܩܕܡܘܗܝ</p>
               </div>
               <div type="textpart" subtype="verse" n="6">
                  <p>ܕܐܒܐ ܕܝ̈ܬܡܐ ܘܕܝܢܐ ܕܐܪ̈ܡܠܬܐ ܐܠܗܐ ܒܡܥܡܪܗ ܩܕܝܫܐ</p>
               </div>
               <div type="textpart" subtype="verse" n="7">
                  <p>ܐܠܗܐ ܡܘܬܒ ܝܚܝܕܝܐ ܒܒܝܬܐ ܘܡܦܩ ܐܣܝܪ̈ܐ ܒܟܫܝܪܘܬܐ ܘܡܪ̈ܘܕܐ ܢܫܪܘܢ ܒܝܬ ܩܒܘܪ̈ܐ</p>
               </div>
               <div type="textpart" subtype="verse" n="8">
                  <p>ܐܠܗܐ ܟܕ ܢܦܩܬ ܩܕܡ ܥܡܟ ܘܟܕ ܥܒܪܬ ܒܐܫܝܡܘܢ</p>
               </div>
               <div type="textpart" subtype="verse" n="9">
                  <p>ܐܪܥܐ ܙܥܬ ܘܐܦ ܫܡܝܐ ܢܛܦܘ ܡܢ ܩܕܡ ܐܠܗܐ ܗܢܐ ܛܘܪܐ ܕܣܝܢܝ ܡܢ ܩܕܡ ܐܠܗܐ ܐܠܗܗܕܐܝܣܪܝܠ</p>
               </div>
               <div type="textpart" subtype="verse" n="10">
                  <p>ܡܛܪܐ ܕܨܒܝܢܐ ܝܗܒܬ ܐܠܗܐ ܠܝܪܬܘܬܟ ܐܬܟܪܗܬ ܘܐܢܬ ܬܩܦܬܗ̇</p>
               </div>
               <div type="textpart" subtype="verse" n="11">
                  <p>ܘܚܝ̈ܘܬܟ ܥܡܪ̈ܝ ܒܗ̇ ܬܩܦܬ ܒܛܝܒܘܬܟ ܠܒܝܫ̈ܐ ܐܠܗܐ</p>
               </div>
               <div type="textpart" subtype="verse" n="12">
                  <p>ܡܪܝܐ ܢܬܠ ܡܠܬܐ ܕܣܒܪܬܐ ܒܚܝܠܐ ܪܒܐ</p>
               </div>
               <div type="textpart" subtype="verse" n="13">
                  <p>ܡ̈ܠܟܐ ܕܚܝ̈ܠܘܬܐ ܢܬܟܢܫܘܢ ܘܫܘܦܪܗ ܕܒܝܬܟ ܢܦܠܓ ܒܙܬܐ</p>
               </div>
               <div type="textpart" subtype="verse" n="14">
                  <p>ܐܢ ܬܕܡܟܘܢ ܒܝܬ ܫ̈ܦܝܐ ܓܦ̈ܐ ܕܝܘܢܐ ܕܩܪܝܡܝܢ ܒܟܣܦܐ ܘܐܒܪ̈ܝܗ̇ ܒܕܗܒܐ ܣܢܝܢܐ</p>
               </div>
               <div type="textpart" subtype="verse" n="15">
                  <p>ܟܕ ܦܪܫ ܐܠܗܐ ܡܠܟܐ ܒܗ ܐܬܠܓܬ ܒܨܠܡܘܢ</p>
               </div>
               <div type="textpart" subtype="verse" n="16">
                  <p>ܛܘܪܗ ܕܐܠܗܐ ܛܘܪ̈ܐ ܕܒܝܫܢ ܛܘܪ̈ܐ ܕܓܒܢܝܡ ܛܘܪ̈ܐ ܕܒܝܫܢ</p>
               </div>
               <div type="textpart" subtype="verse" n="17">
                  <p>ܡܢܐ ܨܒܝܢ ܐܢܬܘܢ ܒܛܘܪ̈ܐ ܕܓܒܢܝܡ ܛܘܪܐ ܕܓܒܐ ܠܗ ܐܠܗܐ ܠܡܬܒ ܒܗ ܡܪܝܐ ܢܫܪܐ ܒܗܠܥܠܡ</p>
               </div>
               <div type="textpart" subtype="verse" n="18">
                  <p>ܪܟܒ ܐܠܗܐ ܒܪ̈ܒܘܬܐ ܘܒܐ̈ܠܦܐ ܕܚܝܠܐ ܡܪܝܐ ܒܗܘܢ ܣܝܢܝ ܒܩܘܕܫܗ</p>
               </div>
               <div type="textpart" subtype="verse" n="19">
                  <p>ܣܠܩܬ ܠܡܪܘܡܐ ܘܫܒܝܬ ܫܒܝܬܐ ܘܝܗܒܬ ܡܘܗ̈ܒܬܐ ܠܒܢ̈ܝ ܐܢܫܐ ܐܦ ܡܪ̈ܘܕܐ ܠܐ ܢܥܡܪܘܢܩܕܡ ܐܠܗܐ</p>
               </div>
               <div type="textpart" subtype="verse" n="20">
                  <p>ܒܪܝܟ ܗܘ ܡܪܝܐ ܒܟܠ ܝܘܡ ܕܐܓܒܝܢ ܝܪܬܘܬܗ ܐܠܗܐ ܦܪܘܩܢ ܐܠܗܐ ܡܦܨܝܢܢ</p>
               </div>
               <div type="textpart" subtype="verse" n="21">
                  <p>ܡܪܝܐ ܐܠܗܐ ܡܪܗ ܕܡܘܬܐ ܡܦܩܢܐ</p>
               </div>
               <div type="textpart" subtype="verse" n="22">
                  <p>ܒܪܡ ܐܠܗܐ ܢܦܣܘܩ ܪܝܫܐ ܕܒ̈ܥܠܕܒܒܘܗܝ ܘܒܝ̈ܥܬܐ ܕܣܥܪܐ ܕܐܝܠܝܢ ܕܡܗܠܟܝܢܒܚ̈ܛܗܝܗܘܢ</p>
               </div>
               <div type="textpart" subtype="verse" n="23">
                  <p>ܐܡܪ ܡܪܝܐ ܕܡܢ ܒܝܬ ܫܢ̈ܐ ܐܦܩ ܘܐܗܦܟ ܡܢ ܥܘܡ̈ܩܘܗܝ ܕܝܡܐ</p>
               </div>
               <div type="textpart" subtype="verse" n="24">
                  <p>ܡܛܠ ܕܬܨܛܒܥ ܪܓܠܟ ܒܕܡܐ ܘܠܫܢܐ ܕܟ̈ܠܒܝܟ ܡܢ ܒ̈ܥܠܕܒܒܝܟ</p>
               </div>
               <div type="textpart" subtype="verse" n="25">
                  <p>ܚܙܘ ܗ̈ܠܟܬܟ ܐܠܗܐ ܗ̈ܠܟܬܗ ܕܐܠܗܝ ܘܕܡܠܟܝ ܩܕܝܫܐ</p>
               </div>
               <div type="textpart" subtype="verse" n="26">
                  <p>ܩܕܡܘ ܪ̈ܘܪܒܢܐ ܒܬܪ ܡܫܒܚ̈ܢܐ ܒܝܢܬ ܥ̈ܠܝܡܬܐ ܕܢܩܫ̈ܢ ܒ̈ܦܠܓܐ</p>
               </div>
               <div type="textpart" subtype="verse" n="27">
                  <p>ܘܒܟܢ̈ܘܫܬܐ ܒܪܟܘ ܠܡܪܝܐ ܐܠܗܐ ܡܢ ܡܒ̈ܘܥܐ ܕܐܝܣܪܝܠ</p>
               </div>
               <div type="textpart" subtype="verse" n="28">
                  <p>ܬܡܢ ܒܢܝܡܝܢ ܙܥܘܪܐ ܒܫܠܝܐ ܪ̈ܘܪܒܢܐ ܕܝܗܘܕܐ ܘܫ̈ܠܝܛܢܝܗܘܢ ܪ̈ܘܪܒܢܐ ܕܙܒܘܠܘܢܘܪ̈ܘܪܒܢܐ ܕܢܦܬܠܝ</p>
               </div>
               <div type="textpart" subtype="verse" n="29">
                  <p>ܦܩܘܕ ܐܠܗܐ ܥܘܫܢܟ ܘܐܥܫܢ ܐܠܗܐ ܠܗܕܐ ܕܥܬܕܬ ܠܢ</p>
               </div>
               <div type="textpart" subtype="verse" n="30">
                  <p>ܡܢ ܗܝܟܠܟ ܠܐܘܪܫܠܡ ܠܟ ܢܝܬܘܢ ܡ̈ܠܟܐ ܩܘܪ̈ܒܢܐ</p>
               </div>
               <div type="textpart" subtype="verse" n="31">
                  <p>ܟܐܝ ܒܚܝܘܬܐ ܕܩܢܝܐ ܟܢܘܫܬܐ ܕܐܪ̈ܘܢܐ ܥ̈ܓܠܐ ܕܥܡ̈ܡܐ ܕܩܪܝܡܝܢ ܒܣܐܡܐ ܒܕܪ ܥܡ̈ܡܐܕܨܒܝܢ ܩܪܒܐ</p>
               </div>
               <div type="textpart" subtype="verse" n="32">
                  <p>ܢܐܬܘܢ ܐܝܙ̈ܓܕܐ ܡܢ ܡܨܪܝܢ ܘܟܘܫ ܬܫܠܡ ܐܝܕܐ ܠܐܠܗܐ</p>
               </div>
               <div type="textpart" subtype="verse" n="33">
                  <p>ܡ̈ܠܟܘܬܐ ܕܐܪܥܐ ܫܒܚܝܢ ܠܐܠܗܐ ܙܡܪܘ ܠܡܪܝܐ</p>
               </div>
               <div type="textpart" subtype="verse" n="34">
                  <p>ܕܪܟܝܒ ܒܫ̈ܡܝ ܫܡܝܐ ܡܢ ܡܕܢܚܐ ܝܗܒ ܩܠܗ ܩܠܐ ܥܫܝܢܐ</p>
               </div>
               <div type="textpart" subtype="verse" n="35">
                  <p>ܗܒܘ ܬܫܒܘܚܬܐ ܠܐܠܗܐ ܘܐܝܣܪܝܠ ܪܒܘܬ ܝܐܝܘܬܐ ܕܥܘܫܢܗ ܒܫ̈ܡܝ ܫܡܝܐ</p>
               </div>
               <div type="textpart" subtype="verse" n="36">
                  <p>ܕܚܝܠ ܐܢܬ ܐܠܗܐ ܡܢ ܡܩܕܫܟ ܐܠܗܗ ܕܐܝܣܪܝܠ ܗܘ ܢܬܠ ܚܝܠܐ ܘܥܘܫܢܐ ܠܥܡܗ ܒܪܝܟ ܗܘܐܠܗܐ</p>
               </div>
            </div>
            <div type="textpart" subtype="chapter" n="69">
               <div type="textpart" subtype="verse" n="2">
                  <p>ܦܪܘܩܝܢܝ ܐܠܗܐ ܡܛܠ ܕܡܛܘ ܡ̈ܝܐ ܥܕܡܐ ܠܢܦܫܐ</p>
               </div>
               <div type="textpart" subtype="verse" n="3">
                  <p>ܛܒܥܬ ܒܗܘܬܐ ܥܡܝܩܬܐ ܘܠܝܬ ܒܗ̇ ܒܝܬ ܩܝܡܐ ܥܠܬ ܠܥܘܡܩܐ ܕܡ̈ܝܐ ܘܨܡܪܬܐ ܛܒܥܬܢܝ</p>
               </div>
               <div type="textpart" subtype="verse" n="4">
                  <p>ܠܐܝܬ ܒܩܪ̈ܝ ܘܚܪܬ ܓܓܪܬܝ ܓ̈ܙܝ ܥܝܢ̈ܝ ܟܕ ܡܣܟܐ ܐܢܐ ܠܐܠܗܝ</p>
               </div>
               <div type="textpart" subtype="verse" n="5">
                  <p>ܣܓܝܘ ܡܢ ܣܥܪܐ ܕܪܝܫܝ ܒ̈ܥܠܕܒܒܝ ܕܡܓܢ ܘܥܫܢܘ ܡܢ ܓܪ̈ܡܝ ܒ̈ܥܠܕܒܒܝ ܕܫܘܩܪܐ ܡܕܡܕܠܐ ܛܠܡܬ ܡܦܢܐ ܗܘܝܬ</p>
               </div>
               <div type="textpart" subtype="verse" n="6">
                  <p>ܐܠܗܐ ܐܢܬ ܝܕܥ ܐܢܬ ܣܟ̈ܠܘܬܝ ܘܚ̈ܛܗܝ ܡܢܟ ܠܐ ܐܬܟܣܝܘ</p>
               </div>
               <div type="textpart" subtype="verse" n="7">
                  <p>ܠܐ ܢܒܗܬܘܢ ܒܝ ܐܝܠܝܢ ܕܡܣܒܪܝܢ ܒܟ ܡܪܝܐ ܐܠܗܐ ܚܝܠܬܢܐ ܘܠܐ ܢܚܦܪܘܢ ܒܝ ܐܝܠܝܢܕܒܥܝܢ ܠܟ ܐܠܗܗ ܕܐܝܣܪܝܠ</p>
               </div>
               <div type="textpart" subtype="verse" n="8">
                  <p>ܡܛܠܬܟ ܩܒܠܬ ܚܣܕܐ ܘܟܣܝܬ ܒܗܬܬܐ ܠܐ̈ܦܝ</p>
               </div>
               <div type="textpart" subtype="verse" n="9">
                  <p>ܘܢܘܟܪܝܐ ܗܘܝܬ ܠܐ̈ܚܝ ܘܐܟܣܢܝܐ ܠܒܢ̈ܝ ܐܡܝ</p>
               </div>
               <div type="textpart" subtype="verse" n="10">
                  <p>ܡܛܠ ܕܛܢܢܗ ܕܒܝܬܟ ܐܟܠܢܝ ܘܚܣܕܐ ܕܡܚܣ̈ܕܢܝܟ ܢܦܠ ܥܠܝ</p>
               </div>
               <div type="textpart" subtype="verse" n="11">
                  <p>ܡܟܟܬ ܢܦܫܝ ܒܨܘܡܐ ܘܗܘܝܬ ܠܗܘܢ ܠܚܣܕܐ</p>
               </div>
               <div type="textpart" subtype="verse" n="12">
                  <p>ܥܒܕܬ ܠܒܘܫܝ ܣܩܐ ܘܗܘܝܬ ܠܗܘܢ ܠܡܬܠܐ</p>
               </div>
               <div type="textpart" subtype="verse" n="13">
                  <p>ܘܪܢܘ ܒܝ ܐܝܠܝܢ ܕܝܬܒܝܢ ܒܬܪܥܐ ܘܪܢܘ ܒܝ ܐܝܠܝܢ ܕܫܬܝܢ ܫܟܪܐ</p>
               </div>
               <div type="textpart" subtype="verse" n="14">
                  <p>ܘܐܢܐ ܨܠܝܬ ܩܕܡܝܟ ܡܪܝܐ ܒܙܒܢܐ ܡܩܒܠܐ ܐܠܗܐ ܒܣܘܓܐܐ ܕܛܝܒܘܬܟ ܥܢܝܢܝ ܘܒܣܘܓܐܐܕܦܘܪܩܢܟ</p>
               </div>
               <div type="textpart" subtype="verse" n="15">
                  <p>ܦܨܢܝ ܡܢ ܣܝܢܐ ܕܠܐ ܐܛܒܥ ܘܐܬܦܨܐ ܡܢ ܣ̈ܢܐܝ ܘܡܢ ܥܘܡܩܐ ܕܡ̈ܝܐ</p>
               </div>
               <div type="textpart" subtype="verse" n="16">
                  <p>ܕܠܐ ܬܛܒܥܢܝ ܨܡܪܬܐ ܕܡ̈ܝܐ ܘܠܐ ܬܒܠܥܢܝ ܗܘܬܐ ܘܠܐ ܬܐܚܘܕ ܥܠܝ ܒܐܪܐ ܦܘܡܗ̇</p>
               </div>
               <div type="textpart" subtype="verse" n="17">
                  <p>ܥܢܝܢܝ ܡܪܝܐ ܡܛܠ ܕܛܒܐ ܗܝ ܛܝܒܘܬܟ ܘܒܣܘܓܐܐ ܕܪ̈ܚܡܝܟ ܐܬܦܢ ܥܠܝ</p>
               </div>
               <div type="textpart" subtype="verse" n="18">
                  <p>ܠܐ ܬܗܦܟ ܐ̈ܦܝܟ ܡܢ ܥܒܕܟ ܡܛܠ ܕܥܩܬ ܠܝ ܒܥܓܠ ܥܢܝܢܝ</p>
               </div>
               <div type="textpart" subtype="verse" n="19">
                  <p>ܩܪܒ ܢܦܫܝ ܠܦܘܪܩܢܟ ܡܛܠ ܒ̈ܥܠܕܒܒܝ ܦܪܘܩܝܢܝ</p>
               </div>
               <div type="textpart" subtype="verse" n="20">
                  <p>ܐܢܬ ܝܕܥ ܐܢܬ ܚܣܕܝ ܘܒܗܬܬܝ ܠܘܩܒܠ ܟܘܠܗܘܢ ܒ̈ܥܠܕܒܒܝ</p>
               </div>
               <div type="textpart" subtype="verse" n="21">
                  <p>ܐܣܐ ܬܒܪܗ ܕܠܒܝ ܘܥܨܘܒ ܣܟܝܬ ܠܡܢ ܕܬܟܪܐ ܠܗ ܘܠܝܬ ܘܠܡܒܝܐܢܐ ܘܠܐ ܐܫܟܚܬ</p>
               </div>
               <div type="textpart" subtype="verse" n="22">
                  <p>ܝܗܒܘ ܒܡܐܟܘܠܬܝ ܡܪ̈ܪܐ ܘܠܨܗܝܝ ܚܠܐ ܐܫܩܝܘܢܝ</p>
               </div>
               <div type="textpart" subtype="verse" n="23">
                  <p>ܢܗܘܐ ܦܬܘܪܗܘܢ ܩܕܡܝܗܘܢ ܦܚܐ ܘܦܘܪܥܢܗܘܢ ܠܬܘܩܠܬܐ</p>
               </div>
               <div type="textpart" subtype="verse" n="24">
                  <p>ܢܚܫ̈ܟܢ ܥܝܢ̈ܝܗܘܢ ܕܠܐ ܢܚܙܘܢ ܘܚܨܗܘܢ ܒܟܠܙܒܢ ܢܗܘܐ ܟܦܝܦ</p>
               </div>
               <div type="textpart" subtype="verse" n="25">
                  <p>ܐܫܘܕ ܥܠܝܗܘܢ ܪܘܓܙܟ ܘܚܡܬܐ ܕܪܘܓܙܟ ܬܕܪܟ ܐܢܘܢ</p>
               </div>
               <div type="textpart" subtype="verse" n="26">
                  <p>ܢܗܘܐ ܒܝܬ ܡܥܡܪܗܘܢ ܚܪܒ ܘܒܡܫ̈ܟܢܝܗܘܢ ܠܐ ܢܗܘܐ ܕܥܡܪ</p>
               </div>
               <div type="textpart" subtype="verse" n="27">
                  <p>ܡܛܠ ܕܠܡܢ ܕܐܢܬ ܡܚܝܬ ܪܕܦܘ ܘܐܘܣܦܘ ܥܠ ܟܐܒܗ ܕܩܛܝܠܐ</p>
               </div>
               <div type="textpart" subtype="verse" n="28">
                  <p>ܗܒ ܥܘܠܐ ܥܠ ܥܘܠܗܘܢ ܕܠܐ ܢܥܠܘܢ ܒܙܕܝܩܘܬܟ</p>
               </div>
               <div type="textpart" subtype="verse" n="29">
                  <p>ܢܬܥܛܘܢ ܡܢ ܣܦܪܟ ܕܚ̈ܝܐ ܘܥܡ ܙܕܝܩ̈ܝܟ ܠܐ ܢܬܟܬܒܘܢ</p>
               </div>
               <div type="textpart" subtype="verse" n="30">
                  <p>ܘܐܢܐ ܡܣܟܢܐ ܐܢܐ ܘܡܟܐܒܐ ܦܘܪܩܢܟ ܐܠܗܐ ܥܕܪܢܝ</p>
               </div>
               <div type="textpart" subtype="verse" n="31">
                  <p>ܐܫܒܚ ܫܡܗ ܕܐܠܗܐ ܒܬܫܒܘܚܬܐ ܘܐܘܪܒܝܘܗܝ ܒܬܘܕܝܬܐ</p>
               </div>
               <div type="textpart" subtype="verse" n="32">
                  <p>ܐܫܦܪ ܠܡܪܝܐ ܡܢ ܬܘܪ̈ܐ ܡ̈ܦܛܡܐ ܩܪ̈ܢܢܐ ܘܦܪ̈ܣܢܐ</p>
               </div>
               <div type="textpart" subtype="verse" n="33">
                  <p>ܚܙܘ ܡܣ̈ܟܢܐ ܘܚܕܘ ܘܢܚܐ ܠܒܟܘܢ</p>
               </div>
               <div type="textpart" subtype="verse" n="34">
                  <p>ܡܛܠ ܕܫܡܥ ܡܪܝܐ ܠܡܣ̈ܟܢܐ ܘܠܐܣܝܪ̈ܘܗܝ ܠܐ ܫܐܛ</p>
               </div>
               <div type="textpart" subtype="verse" n="35">
                  <p>ܢܫܒܚܘܢܝܗܝ ܫܡܝܐ ܘܐܪܥܐ ܘܝܡ̈ܡܐ ܘܟܠ ܕܪܚܫ ܒܗܘܢ</p>
               </div>
               <div type="textpart" subtype="verse" n="36">
                  <p>ܡܛܠ ܕܐܠܗܐ ܦܪܩ ܠܨܗܝܘܢ ܘܡܒܢܐ ܠܩܘܪ̈ܝܐ ܕܝܗܘܕܐ ܕܢܬܒܘܢ ܒܗ̇ ܥܒ̈ܕܘܗܝܘܢܐܪܬܘܢܗ̇</p>
               </div>
               <div type="textpart" subtype="verse" n="37">
                  <p>ܘܪ̈ܚܡܝ ܫܡܗ ܢܫܪܘܢ ܒܗ̇</p>
               </div>
            </div>
            <div type="textpart" subtype="chapter" n="70">
               <div type="textpart" subtype="verse" n="2">
                  <p>ܐܠܗܐ ܦܨܢܝ ܡܪܝܐ ܠܥܘܕܪܢܝ ܟܬܪ</p>
               </div>
               <div type="textpart" subtype="verse" n="3">
                  <p>ܢܒܗܬܘܢ ܘܢܚܦܪܘܢ ܐܝܠܝܢ ܕܒܥܝܢ ܠܢܦܫܝ ܢܗܦܟܘܢ ܠܒܣܬܪܗܘܢ ܘܢܚܦܪܘܢ ܐܝܠܝܢ ܕܨܒܝܢܠܒܝܫܬܝ</p>
               </div>
               <div type="textpart" subtype="verse" n="4">
                  <p>ܢܬܡܗܘܢ ܒܬܢܝܐ ܕܒܗܬܬܗܘܢ ܐܝܠܝܢ ܕܐܡܪܘ ܥܠܝ ܐܗܐ ܐܗܐ</p>
               </div>
               <div type="textpart" subtype="verse" n="5">
                  <p>ܢܚܕܘܢ ܒܟ ܟܠ ܕܒܥܝܢ ܠܟ ܘܢܐܡܪܘܢ ܒܟܠܙܒܢ ܕܪܒ ܗܘ ܐܠܗܐ ܐܝܠܝܢ ܕܪܚܡܝܢ ܦܘܪܩܢܟ</p>
               </div>
               <div type="textpart" subtype="verse" n="6">
                  <p>ܘܐܢܐ ܡܣܟܢܐ ܐܢܐ ܘܒܝܫܐ ܐܠܗܐ ܟܬܪ ܠܝ ܡܥܕܪܢܝ ܐܢܬ ܘܡܦܨܝܢܝ ܐܠܗܝ ܠܐ ܬܘܚܪ</p>
               </div>
            </div>
            <div type="textpart" subtype="chapter" n="71">
               <div type="textpart" subtype="verse" n="1">
                  <p>ܒܟ ܡܪܝܐ ܣܒܪܬ ܠܐ ܐܒܗܬ ܠܥܠܡ</p>
               </div>
               <div type="textpart" subtype="verse" n="2">
                  <p>ܒܙܕܝܩܘܬܟ ܦܨܢܝ ܨܠܝ ܠܝ ܐܕܢܟ ܘܦܪܘܩܝܢܝ</p>
               </div>
               <div type="textpart" subtype="verse" n="3">
                  <p>ܗܘܝ ܠܝ ܒܝܬ ܡܥܡܪܐ ܕܐܥܘܠ ܠܗ ܒܟܠܙܒܢ ܘܦܩܘܕ ܠܡܦܪܩܢܝ ܡܛܠ ܕܐܢܬ ܗܘ ܒܝܬ ܓܘܣܝܘܒܝܬ ܡܪܕܝ</p>
               </div>
               <div type="textpart" subtype="verse" n="4">
                  <p>ܐܠܗܐ ܦܨܢܝ ܡܢ ܐܝܕܗ ܕܪܫܝܥܐ ܘܡܢ ܐܝܕܗ ܕܥܘܠܐ ܒܝܫܐ</p>
               </div>
               <div type="textpart" subtype="verse" n="5">
                  <p>ܡܛܠ ܕܐܢܬ ܗܘ ܣܒܪܝ ܡܪܝܐ ܐܠܗܐ ܬܘܟܠܢܝ ܕܡܢ ܛܠܝܘܬܝ</p>
               </div>
               <div type="textpart" subtype="verse" n="6">
                  <p>ܕܥܠܝܟ ܐܣܬܡܟܬ ܡܢ ܡܪܒܥܐ ܘܡܢ ܡܥ̈ܝܗ̇ ܕܐܡܝ ܐܢܬ ܗܘ ܬܘܟܠܢܝ ܠܟ ܫܒܚܬ ܒܟܠܙܒܢ</p>
               </div>
               <div type="textpart" subtype="verse" n="7">
                  <p>ܘܕܘܡܪܐ ܗܘܝܬ ܠܣ̈ܓܝܐܐ ܕܐܢܬ ܗܘ ܬܘܟܠܢܝ ܥܫܝܢܐ</p>
               </div>
               <div type="textpart" subtype="verse" n="8">
                  <p>ܢܬܡܠܐ ܦܘܡܝ ܬܫܒܘܚܬܟ ܘܟܠܗ ܝܘܡܐ ܪܒܘܬܟ</p>
               </div>
               <div type="textpart" subtype="verse" n="9">
                  <p>ܠܐ ܬܫܕܝܢܝ ܒܙܒܢܐ ܕܣܝܒܘܬܐ ܘܡܐ ܕܓܡܪ ܚܝܠܝ ܠܐ ܬܫܒܩܢܝ</p>
               </div>
               <div type="textpart" subtype="verse" n="10">
                  <p>ܡܛܠ ܕܐܡܪܘ ܥܠܝ ܒ̈ܥܠܕܒܒܝ ܘܐܝܠܝܢ ܕܢܛܪܝܢ ܠܢܦܫܝ ܐܬܡܠܟܘ ܐܝܟ ܚܕܐ</p>
               </div>
               <div type="textpart" subtype="verse" n="11">
                  <p>ܘܐܡܪܘ ܐܠܗܐ ܫܒܩܗ ܪܘܕܦܘܗܝ ܘܐܘܚܕܘܗܝ ܡܛܠ ܕܠܝܬ ܠܗ ܡܦܨܝܢܐ</p>
               </div>
               <div type="textpart" subtype="verse" n="12">
                  <p>ܐܠܗܐ ܠܐ ܬܪܚܩ ܡܢܝ ܐܠܗܐ ܠܥܘܕܪܢܝ ܟܬܪ</p>
               </div>
               <div type="textpart" subtype="verse" n="13">
                  <p>ܢܒܗܬܘܢ ܘܢܚܦܪܘܢ ܐܝܠܝܢ ܕܣܩܪܝܢ ܠܢܦܫܝ ܢܬܥܛܦܘܢ ܒܗܬܬܐ ܐܝܠܝܢ ܕܨܒܝܢ ܠܒܝܫܬܝ</p>
               </div>
               <div type="textpart" subtype="verse" n="14">
                  <p>ܐܢܐ ܕܝܢ ܒܟܠܙܒܢ ܐܨܠܐ ܘܐܘܣܦ ܥܠ ܬܫ̈ܒܚܬܟ</p>
               </div>
               <div type="textpart" subtype="verse" n="15">
                  <p>ܦܘܡܝ ܢܣܒܪ ܙܕܝܩܘܬܟ ܘܟܠܗ ܝܘܡܐ ܒܬܫ̈ܒܚܬܟ ܡܛܠ ܕܠܐ ܝܕܥܬ ܣܦܪܘܬܐ</p>
               </div>
               <div type="textpart" subtype="verse" n="16">
                  <p>ܐܥܘܠ ܒܓܢܒܪܘܬܗ ܕܡܪܝܐ ܘܐܥܗܕ ܙܕܝܩܘܬܟ ܒܠܚܘܕܝ</p>
               </div>
               <div type="textpart" subtype="verse" n="17">
                  <p>ܐܠܗܐ ܝܘܠܦܢܝ ܕܡܢ ܛܠܝܘܬܝ ܘܥܕܡܐ ܠܗܫܐ ܕܐܚܘܐ ܬܕܡܪ̈ܬܟ</p>
               </div>
               <div type="textpart" subtype="verse" n="18">
                  <p>ܥܕܡܐ ܠܣܝܒܘܬܐ ܘܠܩܫܝܫܘܬܐ ܠܐ ܬܫܒܩܢܝ ܥܕܡܐ ܕܐܚܘܐ ܕܪܥܟ ܘܓܢܒܪܘܬܟ ܠܕܪܐ ܕܐܬܐ</p>
               </div>
               <div type="textpart" subtype="verse" n="19">
                  <p>ܘܙܕܝܩܘܬܟ ܐܠܗܐ ܥܕܡܐ ܠܡܪܘܡܐ ܘܪ̈ܘܪܒܬܐ ܕܥܒܕܬ ܐܠܗܐ ܡܢܘ ܐܟܘܬܟ</p>
               </div>
               <div type="textpart" subtype="verse" n="20">
                  <p>ܕܚܘܝܬܢܝ ܐܘܠܨܢܐ ܣܓܝܐܐ ܘܒܝܫܬܐ ܘܗܦܟܬ ܘܐܚܝܬܢܝ ܘܐܦ ܡܢ ܬܗ̈ܘܡܝܗ̇ ܕܐܪܥܐ ܬܗܦܟܬܣܩܢܝ</p>
               </div>
               <div type="textpart" subtype="verse" n="21">
                  <p>ܐܣܓܝܬ ܪܒܘܬܝ ܘܗܦܟܬ ܘܒܝܐܬܢܝ</p>
               </div>
               <div type="textpart" subtype="verse" n="22">
                  <p>ܐܦ ܐܢܐ ܐܘܕܐ ܠܟ ܒܟܢܪܐ ܘܠܩܘܫܬܟ ܐܙܡܪ ܐܠܗܐ ܐܙܡܪ ܠܟ ܒܟܢܪܐ ܩܕܝܫܐ ܕܐܝܣܪܝܠ</p>
               </div>
               <div type="textpart" subtype="verse" n="23">
                  <p>ܘܢܫܒ̈ܚܢ ܣ̈ܦܘܬܝ ܟܕ ܐܙܡܪ ܠܟ ܘܢܦܫܝ ܕܦܪܩܬ</p>
               </div>
               <div type="textpart" subtype="verse" n="24">
                  <p>ܘܠܫܢܝ ܟܠܗ ܝܘܡܐ ܢܘܕܐ ܒܙܕܝܩܘܬܟ ܡܛܠ ܕܢܒܗܬܘܢ ܘܢܚܦܪܘܢ ܐܝܠܝܢ ܕܨܒܝܢ ܠܒܝܫܬܝ</p>
               </div>
            </div>
            <div type="textpart" subtype="chapter" n="72">
               <div type="textpart" subtype="verse" n="1">
                  <p>ܐܠܗܐ ܗܒ ܕܝܢܟ ܠܡܠܟܐ ܘܙܕܝܩܘܬܟ ܠܒܪ ܡܠܟܐ</p>
               </div>
               <div type="textpart" subtype="verse" n="2">
                  <p>ܕܢܕܘܢ ܠܥܡܟ ܒܙܕܝܩܘܬܐ ܘܠܡܣ̈ܟܢܝܟ ܒܕܝܢܐ</p>
               </div>
               <div type="textpart" subtype="verse" n="3">
                  <p>ܢܫܩܠܘܢ ܛܘܪ̈ܐ ܫܠܡܐ ܠܥܡܟ ܘܪ̈ܡܬܐ ܙܕܝܩܘܬܟ</p>
               </div>
               <div type="textpart" subtype="verse" n="4">
                  <p>ܕܢܕܘܢ ܠܡ̈ܣܟܢܐ ܕܥܡܐ ܘܢܦܪܘܩ ܠܒܢ̈ܝ ܒܝܫ̈ܐ ܘܢܡܟܟ ܠܛܠܘܡ̈ܐ</p>
               </div>
               <div type="textpart" subtype="verse" n="5">
                  <p>ܢܕܚܠܘܢ ܠܟ ܥܡ ܫܡܫܐ ܘܩܕܡ ܣܗܪܐ ܠܕܪܕܪܝܢ</p>
               </div>
               <div type="textpart" subtype="verse" n="6">
                  <p>ܢܚܘܬ ܐܝܟ ܡܛܪܐ ܥܠ ܓܙܬܐ ܘܐܝܟ ܐܪ̈ܣܝܣܐ ܕܢܚܬܝܢ ܥܠ ܐܪܥܐ</p>
               </div>
               <div type="textpart" subtype="verse" n="7">
                  <p>ܢܫܘܚ ܒܝ̈ܘܡܬܗ ܙܕܩܐ ܘܣܘܓܐܐ ܕܫܠܡܐ ܥܕܡܐ ܕܢܥܒܪ ܣܗܪܐ</p>
               </div>
               <div type="textpart" subtype="verse" n="8">
                  <p>ܢܐܚܘܕ ܡܢ ܝܡܐ ܠܝܡܐ ܘܡܢ ܢܗܪ̈ܘܬܐ ܥܕܡܐ ܠܣܘ̈ܦܝܗ̇ ܕܐܪܥܐ</p>
               </div>
               <div type="textpart" subtype="verse" n="9">
                  <p>ܩܕܡܘܗܝ ܢܒܪ̈ܟܢ ܓܙܪ̈ܬܐ ܘܒ̈ܥܠܕܒܒܘܗܝ ܥܦܪܐ ܢܠܟܚܘܢ</p>
               </div>
               <div type="textpart" subtype="verse" n="10">
                  <p>ܡ̈ܠܟܐ ܕܬܪܫܝܫ ܘܕܓܙܪ̈ܬܐ ܩܘܪ̈ܒܢܐ ܢܝܬܘܢ ܠܗ ܡ̈ܠܟܐ ܕܫܒܐ ܘܕܣܒܐ ܩܘܪ̈ܒܢܐܢܩܪܒܘܢ</p>
               </div>
               <div type="textpart" subtype="verse" n="11">
                  <p>ܘܢܣܓܕܘܢ ܠܗ ܟܠܗܘܢ ܡ̈ܠܟܐ ܘܟܠܗܘܢ ܥܡ̈ܡܐ ܢܦܠܚܘܢܝܗܝ</p>
               </div>
               <div type="textpart" subtype="verse" n="12">
                  <p>ܡܛܠ ܕܡܦܨܐ ܠܒܝܫܐ ܡܢ ܡܢ ܕܥܫܝܢ ܡܢܗ ܘܠܡܣܟܢܐ ܕܠܝܬ ܠܗ ܡܥܕܪܢܐ</p>
               </div>
               <div type="textpart" subtype="verse" n="13">
                  <p>ܚܐܣ ܥܠ ܡܣ̈ܟܢܐ ܘܥܠ ܒܝܫ̈ܐ ܘܢܦܫ̈ܬܐ ܕܡ̈ܣܟܢܐ ܦܪܩ</p>
               </div>
               <div type="textpart" subtype="verse" n="14">
                  <p>ܡܢ ܬܘܟܐ ܘܡܢ ܥܘܠܐ ܦܪܩ ܢܦܫܬ̈ܗܘܢ ܝܩܝܪ ܗܘ ܕܡܗܘܢ ܒ̈ܥܝܢܘܗܝ</p>
               </div>
               <div type="textpart" subtype="verse" n="15">
                  <p>ܢܐܚܐ ܘܢܬܝܗܒ ܠܗ ܡܢ ܕܗܒܐ ܕܫܒܐ ܘܢܨܠܐ ܥܠܘܗܝ ܒܟܠܙܒܢ ܘܟܠܗ ܝܘܡܐ ܢܒܪܟܝܘܗܝ</p>
               </div>
               <div type="textpart" subtype="verse" n="16">
                  <p>ܢܗܘܐ ܐܝܟ ܣܘܓܐܐ ܕܥܒܘܪܐ ܒܐܪܥܐ ܘܒܪܝܫܐ ܕܛܘܪ̈ܐ ܢܫܘܚ ܦܐܪ̈ܘܗܝ ܐܝܟ ܕܠܒܢܢܘܢܘܥܐ ܡܢ ܡܕܝܢܬܐ ܐܝܟ ܥܣܒܐ ܕܐܪܥܐ</p>
               </div>
               <div type="textpart" subtype="verse" n="17">
                  <p>ܘܢܗܘܐ ܫܡܗ ܠܥܠܡ ܘܩܕܡ ܫܡܫܐ ܐܝܬܘܗܝ ܫܡܗ ܢܬܒܪܟܘܢ ܒܗ ܟܠܗܘܢ ܥܡ̈ܡܐ ܘܟܠܗܘܢܢܫܒܚܘܢܝܗܝ</p>
               </div>
               <div type="textpart" subtype="verse" n="18">
                  <p>ܒܪܝܟ ܗܘ ܡܪܝܐ ܐܠܗܐ ܕܐܝܣܪܝܠ ܕܥܒܕ ܬܕܡܪ̈ܬܐ ܪ̈ܘܪܒܬܐ ܒܠܚܘܕܘܗܝ</p>
               </div>
               <div type="textpart" subtype="verse" n="19">
                  <p>ܘܒܪܝܟ ܗܘ ܫܡܐ ܕܐܝܩܪܗ ܠܥܠܡ ܬܬܡܠܐ ܐܝܩܪܗ ܟܠܗ̇ ܐܪܥܐ ܐܡܝܢ ܘܐܡܝܢ</p>
               </div>
            </div>
            <div type="textpart" subtype="chapter" n="73">
               <div type="textpart" subtype="verse" n="1">
                  <p>ܐܠܗܐ ܛܒ ܠܐܝܣܪܐܝܠ ܘܠܒܪ̈ܝܪܝ ܠܒܐ</p>
               </div>
               <div type="textpart" subtype="verse" n="2">
                  <p>ܘܐܢܐ ܥܕ ܩܠܝܠ ܡܨ̈ܛܠܝܢ ܗ̈ܘܝ ܪ̈ܓܠܝ ܘܐܝܟ ܠܐ ܡܕܡ ܡܬܐܫ̈ܕܢ ܗ̈ܘܝ ܗ̈ܠܟܬܝ</p>
               </div>
               <div type="textpart" subtype="verse" n="3">
                  <p>ܡܛܠ ܕܛܢܬ ܒܥܘ̈ܠܐ ܟܕ ܚܙܐ ܗܘܝܬ ܫܠܡܐ ܠܪ̈ܫܝܥܐ</p>
               </div>
               <div type="textpart" subtype="verse" n="4">
                  <p>ܡܛܠ ܕܠܝܬ ܣܟܐ ܠܡܘܬܗܘܢ ܘܣܓܝܐܐ ܗܝ ܫܛܝܘܬܗܘܢ</p>
               </div>
               <div type="textpart" subtype="verse" n="5">
                  <p>ܒܥܡܠܐ ܕܐܢܫܐ ܠܝܬ ܐܢܘܢ ܘܥܡ ܒ̈ܢܝ ܐܢܫܐ ܠܐ ܡܬܢܓܕܝܢ</p>
               </div>
               <div type="textpart" subtype="verse" n="6">
                  <p>ܡܛܠ ܗܢܐ ܐܚܕܬ ܐܢܘܢ ܡܒܣܪܢܘܬܐ ܘܐܬܟܣܝ ܥܘܠܗܘܢ ܘܪܘܫܥܗܘܢ</p>
               </div>
               <div type="textpart" subtype="verse" n="7">
                  <p>ܘܢܦܩ ܐܝܟ ܬܪܒܐ ܥܘܠܗܘܢ ܘܥܒܕܘ ܐܝܟ ܬܪܥܝܬܐ ܕܠܒܐ</p>
               </div>
               <div type="textpart" subtype="verse" n="8">
                  <p>ܐܬܚܫܒܘ ܘܡܠܠܘ ܒܝܫܬܐ ܘܛܠܘܡܝܐ ܥܠ ܡܪܝܡܐ ܡܠܠܘ</p>
               </div>
               <div type="textpart" subtype="verse" n="9">
                  <p>ܣܡܘ ܦܘܡܗܘܢ ܒܫܡܝܐ ܘܠܫܢܗܘܢ ܡܗܠܟ ܒܐܪܥܐ</p>
               </div>
               <div type="textpart" subtype="verse" n="10">
                  <p>ܡܛܘܠ ܗܢܐ ܢܗܦܘܟ ܥܡܝ ܠܗܪܟܐ ܘܡܠܝܐܝܬ ܢܫܟܚܘܢ ܠܗܘܢ</p>
               </div>
               <div type="textpart" subtype="verse" n="11">
                  <p>ܘܢܐܡܪܘܢ ܐܝܟܢ ܝܕܥ ܐܠܗܐ ܘܐܝܬ ܝܕܥܬܐ ܒܡܪܝܡܐ</p>
               </div>
               <div type="textpart" subtype="verse" n="12">
                  <p>ܕܗܐ ܗܠܝܢ ܪ̈ܫܝܥܐ ܟܗܝܢܝܢ ܒܥܠܡܐ ܘܥܫܝܢܝܢ ܒܚܝܠܐ</p>
               </div>
               <div type="textpart" subtype="verse" n="13">
                  <p>ܘܐܢܐ ܒܠܚܘܕܝ ܕܟܝܬ ܠܒܝ ܘܐܫܝܓܬ ܐ̈ܝܕܝ ܒܕܟܝܘܬܐ</p>
               </div>
               <div type="textpart" subtype="verse" n="14">
                  <p>ܘܗܘܝܬ ܠܡܚܘܬܐ ܟܠܗ ܝܘܡܐ ܘܡܟܣܢܘܬܝ ܒܨܦܪܐ</p>
               </div>
               <div type="textpart" subtype="verse" n="15">
                  <p>ܐܢ ܐܡܪܬ ܕܐܥܒܕ ܐܟܘܬܗܘܢ</p>
               </div>
               <div type="textpart" subtype="verse" n="16">
                  <p>ܥܘܠܐ ܗܘ ܒܥܝܢ̈ܝ</p>
               </div>
               <div type="textpart" subtype="verse" n="17">
                  <p>ܥܕܡܐ ܕܐܥܘܠ ܠܡܩܕܫܗ ܕܐܠܗܐ ܘܐܬܒܝܢ ܒܚܪܬܗܘܢ</p>
               </div>
               <div type="textpart" subtype="verse" n="18">
                  <p>ܐܝܟ ܢܟܠܗܘܢ ܬܣܝܡ ܠܗܘܢ ܘܬܪܡܐ ܐܢܘܢ ܟܕ ܢܬܬܪܝܡܘܢ</p>
               </div>
               <div type="textpart" subtype="verse" n="19">
                  <p>ܐܝܟܢ ܗܘܘ ܠܬܡܗܐ ܡܢ ܫܠܝܐ ܣܦܘ ܘܓܡܪܘ ܡܢ ܕܠܘܚܝܐ</p>
               </div>
               <div type="textpart" subtype="verse" n="20">
                  <p>ܐܝܟ ܗܘ ܕܡܬܬܥܝܪ ܡܐ ܕܚܙܐ ܚܠܡܐ ܡܪܝܐ ܒܩܪܝܬܐ ܨܠܡܗܘܢ ܬܫܘܛ</p>
               </div>
               <div type="textpart" subtype="verse" n="21">
                  <p>ܘܐܢܐ ܐܬܕܠܚ ܠܒܝ ܘܟܘ̈ܠܝܬܝ ܐܫ̈ܬܢܝ</p>
               </div>
               <div type="textpart" subtype="verse" n="22">
                  <p>ܘܐܢܐ ܒܪܝܪ ܗܘܝܬ ܘܠܐ ܝܕܥ ܘܒܥܝܪܐ ܗܘܝܬ ܥܡܟ</p>
               </div>
               <div type="textpart" subtype="verse" n="23">
                  <p>ܕܐܚܕܬ ܐܝܕܝ ܕܝܡܝܢܐ</p>
               </div>
               <div type="textpart" subtype="verse" n="24">
                  <p>ܒܬܪܥܝܬܟ ܒܝܐܝܢܝ ܘܒܬܪ ܐܝܩܪܟ ܕܒܪܝܢܝ</p>
               </div>
               <div type="textpart" subtype="verse" n="25">
                  <p>ܡܢܐ ܐܝܬ ܒܫܡܝܐ ܥܡܟ ܘܡܢܐ ܨܒܝܬ ܒܐܪܥܐ</p>
               </div>
               <div type="textpart" subtype="verse" n="26">
                  <p>ܘܓܡܪ ܠܒܝ ܘܒܣܪܝ ܘܥܘܫܢܗ ܕܠܒܝ ܡܢܬܝ ܒܐܠܗܐ ܗܝ ܠܥܠܡ</p>
               </div>
               <div type="textpart" subtype="verse" n="27">
                  <p>ܡܛܠ ܕܗܐ ܪ̈ܚܝܩܝܟ ܢܐܒܕܘܢ ܘܬܘܒܕ ܠܟܘܠ ܕܛܥܝܢ ܡܢܟ ܠܥܠܡ</p>
               </div>
               <div type="textpart" subtype="verse" n="28">
                  <p>ܐܢܐ ܨܒܝܬ ܕܐܬܩܪܒ ܠܐܠܗܐ ܛܐܒ ܠܝ ܫܡܟ ܡܪܝܐ ܬܘܟܠܢܝ ܕܐܫܬܥܐ ܟܠܗܝܢ ܬܕܡܪ̈ܬܟ</p>
               </div>
            </div>
            <div type="textpart" subtype="chapter" n="74">
               <div type="textpart" subtype="verse" n="1">
                  <p>ܐܠܗܐ ܠܡܢܐ ܛܥܝܬܢܝ ܠܥܠܡ ܘܐܥܫܢܬ ܪܘܓܙܟ ܒܥܢܐ ܕܡܪܥܝܬܟ</p>
               </div>
               <div type="textpart" subtype="verse" n="2">
                  <p>ܐܬܕܟܪ ܥܕܬܟ ܕܩܢܝܬ ܡܢ ܩܕܝܡ ܘܦܪܩܬ ܫܒܛܐ ܕܝܪܬܘܬܟ ܛܘܪܐ ܕܨܗܝܘܢ ܗܢܐ ܕܫܪܝܬ ܒܗ</p>
               </div>
               <div type="textpart" subtype="verse" n="3">
                  <p>ܐܪܝܡ ܥܒ̈ܕܝܟ ܥܠ ܐܝܠܝܢ ܕܡܫܬܩܠܝܢ ܒܥܘܫܢܟ ܟܠ ܕܡܒܐܫ ܒܥܠܕܒܒܐ ܠܩܘܕܫܟ</p>
               </div>
               <div type="textpart" subtype="verse" n="4">
                  <p>ܐܫܬܒܗܪܘ ܒ̈ܥܠܕܒܒܝܟ ܒܓܘ ܥܐܕܟ ܥܒܕܘ ܐ̈ܬܘܬܗܘܢ ܐ̈ܬܘܬܐ</p>
               </div>
               <div type="textpart" subtype="verse" n="5">
                  <p>ܘܝܕܥܬ ܐܝܟ ܡܥܠܝܐ ܕܠܥܠ ܐܝܟ ܥܒܐ ܕܩܝ̈ܣܐ ܒܢܪ̈ܓܐ</p>
               </div>
               <div type="textpart" subtype="verse" n="6">
                  <p>ܨܠܚܘ ܬܪ̈ܥܐ ܐܟܚܕܐ ܒ̈ܦܠܩܐ ܘܒ̈ܟܘܠܒܐ</p>
               </div>
               <div type="textpart" subtype="verse" n="7">
                  <p>ܐܪܡܝܘ ܘܐܘܩܕܘ ܒܢܘܪܐ ܡܩܕܫܟ ܘܛܘܫܘ ܒܐܪܥܐ ܡܫܟܢܐ ܕܫܡܟ</p>
               </div>
               <div type="textpart" subtype="verse" n="8">
                  <p>ܐܡܪܘ ܒܠܒܗܘܢ ܕܢܘܒܕ ܐܢܘܢ ܐܟܚܕܐ ܘܢܘܒܕ ܟܠܗܘܢ ܥܕܥܐ̈ܕܘܗܝ ܕܐܠܗܐ ܡܢ ܐܪܥܐ</p>
               </div>
               <div type="textpart" subtype="verse" n="9">
                  <p>ܐ̈ܬܘܬܗܘܢ ܠܐ ܚܙܘ ܠܝܬ ܬܘܒ ܢܒܝܐ ܐܦ ܠܐ ܐܝܬ ܥܡܢ ܚܟܝܡܐ</p>
               </div>
               <div type="textpart" subtype="verse" n="10">
                  <p>ܥܕܡܐ ܠܐܡܬܝ ܐܠܗܐ ܡܚܣܕ ܒܥܠܕܒܒܐ ܘܡܪܓܙ ܠܫܡܟ ܠܥܠܡ</p>
               </div>
               <div type="textpart" subtype="verse" n="11">
                  <p>ܠܡܢܐ ܐܗܦܟܬ ܐܝܕܟ ܘܝܡܝܢܟ ܡܢ ܓܘ ܥܐܕܟ</p>
               </div>
               <div type="textpart" subtype="verse" n="12">
                  <p>ܐܠܗܢ ܡܠܟܐ ܗܘ ܕܥܒܕ ܦܘܪܩܢܐ ܒܡܨܥܬܗ̇ ܕܐܪܥܐ</p>
               </div>
               <div type="textpart" subtype="verse" n="13">
                  <p>ܐܢܬ ܒܥܘܫܢܟ ܦܪܫܬ ܝܡܐ ܘܬܒܪܬ ܪ̈ܝܫܝܗܘܢ ܕܬܢܝ̈ܢܐ ܒܡ̈ܝܐ</p>
               </div>
               <div type="textpart" subtype="verse" n="14">
                  <p>ܐܢܬ ܪܨܨܬ ܪ̈ܝܫܘܗܝ ܕܠܘܝܬܢ ܘܝܗܒܬܝܗܝ ܡܐܟܘܠܬܐ ܠܥܡܐ ܥܫܝܢܐ</p>
               </div>
               <div type="textpart" subtype="verse" n="15">
                  <p>ܐܢܬ ܒܙܥܬ ܡܒ̈ܘܥܐ ܒܢܚ̈ܠܐ ܐܢܬ ܐܘܒܫܬ ܢܗܪ̈ܘܬܐ ܥܫܝ̈ܢܐ</p>
               </div>
               <div type="textpart" subtype="verse" n="16">
                  <p>ܕܝܠܟ ܗܘ ܐܝܡܡܐ ܘܕܝܠܟ ܗܘ ܠܠܝܐ ܐܢܬ ܬܩܢܬ ܢܘܗܪܐ ܘܫܡܫܐ</p>
               </div>
               <div type="textpart" subtype="verse" n="17">
                  <p>ܐܢܬ ܐܩܝܡܬ ܟܠܗܘܢ ܬܚ̈ܘܡܝܗ̇ ܕܐܪܥܐ ܩܝܛܐ ܘܣܬܘܐ ܐܢܬ ܒܪܝܬ ܐܢܘܢ</p>
               </div>
               <div type="textpart" subtype="verse" n="18">
                  <p>ܐܬܕܟܪ ܡܪܝܐ ܚܣܕܗ ܕܒܥܠܕܒܒܐ ܥܡܐ ܣܟܠܐ ܐܪܓܙ ܠܫܡܟ</p>
               </div>
               <div type="textpart" subtype="verse" n="19">
                  <p>ܠܐ ܬܬܠ ܠܬܒܪܐ ܢܦܫܐ ܕܡܘܕܝܐ ܠܟ ܘܢܦܫܬ̈ܐ ܕܡܣ̈ܟܢܝܟ ܠܐ ܬܛܥܐ ܠܥܠܡ</p>
               </div>
               <div type="textpart" subtype="verse" n="20">
                  <p>ܚܘܪ ܡܪܝܐ ܒܩܝܡܟ ܡܛܠ ܕܐܬ̈ܡܠܝ ܕܝܪ̈ܐ ܕܐܪܥܐ ܚܫܘܟܐ ܘܥܘܠܐ</p>
               </div>
               <div type="textpart" subtype="verse" n="21">
                  <p>ܠܐ ܢܬܒ ܡܣܟܢܐ ܟܕ ܒܗܝܬ ܒܝܫ̈ܐ ܘܡ̈ܣܟܢܐ ܢܫܒܚܘܢ ܠܫܡܟ</p>
               </div>
               <div type="textpart" subtype="verse" n="22">
                  <p>ܩܘܡ ܐܠܗܐ ܘܕܘܢ ܕܝܢܝ̈ܟ ܘܐܬܕܟܪ ܚܣܕܟ ܕܡܢ ܣܟ̈ܠܐ ܕܟܠ ܝܘܡ</p>
               </div>
               <div type="textpart" subtype="verse" n="23">
                  <p>ܘܠܐ ܬܛܥܐ ܩܠܐ ܕܒ̈ܥܠܕܒܒܝܟ ܘܕܠܘܚܝܐ ܕܐܝܠܝܢ ܕܩܝܡܝܢ ܥܠܝܟ ܕܣܠܩ ܒܟܠܙܒܢ</p>
               </div>
            </div>
            <div type="textpart" subtype="chapter" n="75">
               <div type="textpart" subtype="verse" n="2">
                  <p>ܐܘܕܝܢܢ ܠܟ ܐܠܗܐ ܐܘܕܝܢܢ ܠܟ ܘܩܪܝܢ ܫܡܟ ܘܐܫܬܥܝܢ ܟܠܗܝܢ ܬܕܡܪ̈ܬܟ</p>
               </div>
               <div type="textpart" subtype="verse" n="3">
                  <p>ܡܛܠ ܕܐܣܒ ܙܒܢܐ ܘܐܢܐ ܒܬܪܝܨܘܬܐ ܐܕܘܢ</p>
               </div>
               <div type="textpart" subtype="verse" n="4">
                  <p>ܬܬܡܟܟ ܐܪܥܐ ܘܟܠܗܘܢ ܥܡܘܪ̈ܝܗ̇ ܐܢܬ ܬܩܢܬ ܠܥܡܘܪ̈ܝܗ̇</p>
               </div>
               <div type="textpart" subtype="verse" n="5">
                  <p>ܐܢܬ ܐܡܪܬ ܠܫ̈ܛܝܐ ܕܠܐ ܬܫܛܘܢ ܘܠܪ̈ܫܝܥܐ ܕܠܐ ܬܪܝܡܘܢ ܩܪܢܐ</p>
               </div>
               <div type="textpart" subtype="verse" n="6">
                  <p>ܘܠܐ ܬܪܝܡܘܢ ܠܡܪܘܡܐ ܩܪܢܟܘܢ ܘܬܡܠܠܘܢ ܒܨܘܪܐ ܪܡܐ</p>
               </div>
               <div type="textpart" subtype="verse" n="7">
                  <p>ܡܛܠ ܕܠܐ ܡܦܩܐ ܡܢ ܡܥܪܒܐ ܐܦܠܐ ܡܢ ܡܕܒܪܐ ܕܛܘܪ̈ܐ</p>
               </div>
               <div type="textpart" subtype="verse" n="8">
                  <p>ܡܛܘܠ ܕܐܠܗܐ ܗܘ ܕܝܢܐ ܠܗܢܐ ܡܫܦܠ ܘܠܗܢܐ ܡܪܝܡ</p>
               </div>
               <div type="textpart" subtype="verse" n="9">
                  <p>ܡܛܠ ܕܟܣܐ ܒܐܝܕܗ ܕܡܪܝܐ ܘܡܠܐ ܡܙܓܐ ܕܚܡܪܐ ܬܛܝܪܐ ܐܪܟܢ ܡܢ ܗܢܐ ܠܗܢܐ ܬܛܪܗܢܡܨܘܢ ܘܢܫܬܘܢ ܟܘܠܗܘܢ ܪ̈ܫܝܥܐ ܕܐܪܥܐ</p>
               </div>
               <div type="textpart" subtype="verse" n="10">
                  <p>ܘܐܢܐ ܐܚܐ ܠܥܠܡ ܘܐܙܡܪ ܠܐܠܗܗ ܕܝܥܩܘܒ</p>
               </div>
               <div type="textpart" subtype="verse" n="11">
                  <p>ܘܟܠܗܝܢ ܩܪ̈ܢܬܐ ܕܪ̈ܫܝܥܐ ܐܓܕܡ ܘܢܬܬܪ̈ܝܡܢ ܩܪ̈ܢܬܗܘܢ ܕܙܕܝܩ̈ܐ</p>
               </div>
            </div>
            <div type="textpart" subtype="chapter" n="76">
               <div type="textpart" subtype="verse" n="2">
                  <p>ܝܕܝܥ ܒܝܗܘܕܐ ܐܠܗܐ ܘܒܐܝܣܪܝܠ ܪܒ ܫܡܗ</p>
               </div>
               <div type="textpart" subtype="verse" n="3">
                  <p>ܢܗܘܐ ܒܫܠܝܡ ܡܛܠܠܗ ܘܡܥܡܪܗ ܒܨܗܝܘܢ</p>
               </div>
               <div type="textpart" subtype="verse" n="4">
                  <p>ܬܡܢ ܬܒܪ ܕܪ̈ܥܐ ܕܩܫ̈ܬܬܐ ܙܝܢܐ ܘܣܝܦܐ ܒܩܪܒܐ</p>
               </div>
               <div type="textpart" subtype="verse" n="5">
                  <p>ܢܗܝܪ ܐܢܬ ܘܡܫܝܚ ܡܢ ܛܘܪܟ ܥܫܝܢܐ</p>
               </div>
               <div type="textpart" subtype="verse" n="6">
                  <p>ܐܬܕܠܚܘ ܟܠܗܘܢ ܣܟ̈ܠܝ ܠܒܐ ܘܕܡܟܘ ܫܢܬܗܘܢ ܓܒܪ̈ܐ ܚܝ̈ܠܬܢܐ ܘܠܐ ܐܫܟܚܘ ܐ̈ܝܕܝܗܘܢ</p>
               </div>
               <div type="textpart" subtype="verse" n="7">
                  <p>ܡܢ ܟܐܬܟ ܐܠܗܗ ܕܝܥܩܘܒ ܢܡܘ ܪ̈ܟܒܝ ܪ̈ܟܫܐ</p>
               </div>
               <div type="textpart" subtype="verse" n="8">
                  <p>ܘܐܢܬ ܕܚܝܠ ܐܢܬ ܡܢܘ ܢܩܘܡ ܩܕܡܝܟ ܒܗܢܐ ܪܘܓܙܐ</p>
               </div>
               <div type="textpart" subtype="verse" n="9">
                  <p>ܡܢ ܫܡܝܐ ܫܡܥܬ ܕܝܢܐ ܐܪܥܐ ܚܙܬ ܘܕܚܠܬ</p>
               </div>
               <div type="textpart" subtype="verse" n="10">
                  <p>ܡܐ ܕܩܐܡ ܐܠܗܐ ܠܡܕܢ ܘܠܡܦܪܩ ܠܟܠܗܘܢ ܡܣܟ̈ܢܐ ܕܐܪܥܐ</p>
               </div>
               <div type="textpart" subtype="verse" n="11">
                  <p>ܡܛܠ ܕܬܪܥܝܬܗ ܕܒܪܢܫܐ ܬܘܕܐ ܠܟ ܘܫܪܟܐ ܕܚܡܬܗ ܬܦܪܩ ܪܘܓܙܐ</p>
               </div>
               <div type="textpart" subtype="verse" n="12">
                  <p>ܢܕܘܪܘ ܘܫܠܡܘ ܠܡܪܝܐ ܐܠܗܟܘܢ ܟܘܠ ܕܚܕܝܪ̈ܝܢ ܠܗ ܢܘܒܠܘܢ ܩܘܪ̈ܒܢܐ ܠܕܚܝܠܐ</p>
               </div>
               <div type="textpart" subtype="verse" n="13">
                  <p>ܕܡܡܟܟ ܪܘܚܐ ܕܫ̈ܠܝܛܢܐ ܘܕܚܝܠ ܥܠ ܡ̈ܠܟܐ ܕܐܪܥܐ</p>
               </div>
            </div>
            <div type="textpart" subtype="chapter" n="77">
               <div type="textpart" subtype="verse" n="2">
                  <p>ܒܩܠܝ ܠܘܬ ܐܠܗܐ ܩܪܝܬ ܘܫܡܥܢܝ ܘܐܪܝܡܬ ܒܩܠܝ ܠܘܬܗ ܘܥܢܢܝ</p>
               </div>
               <div type="textpart" subtype="verse" n="3">
                  <p>ܒܝܘܡܐ ܕܐܘܠܨܢܝ ܠܡܪܝܐ ܒܥܝܬ ܘܐܝܕܗ ܒܠܠܝܐ ܢܓܕܬܢܝ ܘܠܐ ܫܠܝܬ ܘܠܝܬ ܡܒܝܐܢܐܠܢܦܫܝ</p>
               </div>
               <div type="textpart" subtype="verse" n="4">
                  <p>ܐܬܕܟܪܬ ܐܠܗܐ ܘܐܬܕܠܚܬ ܘܪܢܝܬ ܘܐܬܛܪܦܬ ܪܘܚܝ</p>
               </div>
               <div type="textpart" subtype="verse" n="5">
                  <p>ܘܐܚܕܘܢܝ ܨܘܪ̈ܢܐ ܒܥܝܢ̈ܝ ܚܪܫܬ ܘܠܐ ܡܠܠܬ</p>
               </div>
               <div type="textpart" subtype="verse" n="6">
                  <p>ܘܚܫܒܬ ܝܘܡ̈ܝ ܕܡܢ ܩܕܡ. ܘܫܢ̈ܝܐ ܕܡܢ ܥܠܡܝܢ</p>
               </div>
               <div type="textpart" subtype="verse" n="7">
                  <p>ܐܬܕܟܪܬ ܪܢܝܬ ܒܠܠܝܐ ܘܒܠܒܝ ܪܢܝܬ ܘܒܨܝܬ ܪܘܚܝ ܘܐܡܪܬ</p>
               </div>
               <div type="textpart" subtype="verse" n="8">
                  <p>ܕܠܥܠܡ ܛܥܢܝ ܡܪܝܐ ܘܠܐ ܡܘܣܦ ܬܘܒ ܠܡܨܛܒܝܘ ܒܝ</p>
               </div>
               <div type="textpart" subtype="verse" n="9">
                  <p>ܐܘ ܕܠܡܐ ܠܥܠܡ ܡܥܒܪ ܛܝܒܘܬܗ ܡܢܝ ܐܘ ܡܫܠܡ ܡܠܬܗ ܠܕܪܕܪܝܢ</p>
               </div>
               <div type="textpart" subtype="verse" n="10">
                  <p>ܐܘ ܛܥܐ ܐܠܗܐ ܠܡܪܚܡܘ ܐܘ ܚܡܠ ܪ̈ܚܡܘܗܝ ܒܪܘܓܙܗ</p>
               </div>
               <div type="textpart" subtype="verse" n="11">
                  <p>ܐܡܪܬ ܕܟܪܝܗܘܬܝ ܗܝ ܘܬܢܝܐ ܐܢܝܢ ܕܝܡܝܢܗ ܕܥܠܝܐ</p>
               </div>
               <div type="textpart" subtype="verse" n="12">
                  <p>ܡܛܠ ܕܐܬܕܟܪܬ ܡܢ ܩܕܝܡ ܬܕܡܪ̈ܬܟ</p>
               </div>
               <div type="textpart" subtype="verse" n="13">
                  <p>ܘܪܢܝܬ ܒܟܠܗܘܢ ܥܒ̈ܕܝܟ ܘܒܨܢ̈ܥܬܟ ܪܢܝܬ</p>
               </div>
               <div type="textpart" subtype="verse" n="14">
                  <p>ܐܠܗܐ ܐܘܪܚܟ ܩܕܝܫܐ ܗܝ ܘܠܝܬ ܕܪܒ ܐܝܟ ܐܠܗܢ</p>
               </div>
               <div type="textpart" subtype="verse" n="15">
                  <p>ܐܢܬ ܗܘ ܐܠܗܐ ܕܥܒܕܬ ܬܕܡܪ̈ܬܐ ܘܚܘܝܬ ܒܥܡ̈ܡܐ ܥܘܫܢܟ</p>
               </div>
               <div type="textpart" subtype="verse" n="16">
                  <p>ܘܦܪܩܬ ܒܕܪܥܟ ܠܥܡܟ ܠܒܢ̈ܝ ܝܥܩܘܒ ܘܝܘܣܦ</p>
               </div>
               <div type="textpart" subtype="verse" n="17">
                  <p>ܚܙܐܘܟ ܡ̈ܝܐ ܐܠܗܐ ܚܙܐܘܟ ܡ̈ܝܐ ܘܕܚܠܘ ܐܦ ܬܗ̈ܘܡܐ ܙܥܘ</p>
               </div>
               <div type="textpart" subtype="verse" n="18">
                  <p>ܘܥܢ̈ܢܐ ܪܙܦ ܡ̈ܝܐ ܝܗܒܘ ܩܠܐ ܫܡ̈ܝ ܫܡܝܐ ܐܦ ܓܐܪ̈ܝܟ ܦܪ̈ܚܝܢ</p>
               </div>
               <div type="textpart" subtype="verse" n="19">
                  <p>ܘܩܠܐ ܕܪ̈ܥܡܝܟ ܒ̈ܓܝܓܠܐ ܐܢܗܪܘ ܒܪ̈ܩܝܟ ܠܬܒܝܠ ܐܬܕܠܚܬ ܘܙܥܬ ܐܪܥܐ</p>
               </div>
               <div type="textpart" subtype="verse" n="20">
                  <p>ܒܝܡܐ ܐܘܪܚܟ ܘܫܒ̈ܝܠܝܟ ܒܡ̈ܝܐ ܣ̈ܓܝܐܐ ܘܥܩ̈ܒܬܟ ܠܐ ܐܬܝܕܥ</p>
               </div>
               <div type="textpart" subtype="verse" n="21">
                  <p>ܕܒܪܬ ܠܥܡܟ ܐܝܟ ܥܢܐ ܒܐܝܕܐ ܕܡܘܫܐ ܘܕܐܗܪܘܢ</p>
               </div>
            </div>
            <div type="textpart" subtype="chapter" n="78">
               <div type="textpart" subtype="verse" n="1">
                  <p>ܥܡܝ ܨܘܬ ܢܡܘܣܝ ܘܐܬܛܦܝܣܘ ܘܨܠܘ ܐ̈ܕܢܝܟܘܢ ܠܡ̈ܠܘܗܝ ܕܦܘܡܝ</p>
               </div>
               <div type="textpart" subtype="verse" n="2">
                  <p>ܗܐ ܓܝܪ ܐܦܬܚ ܦܘܡܝ ܒܡܬ̈ܠܐ ܘܐܡܪ ܦܠܐ̈ܬܐ ܕܡܢ ܩܕܝܡ</p>
               </div>
               <div type="textpart" subtype="verse" n="3">
                  <p>ܐܝܠܝܢ ܕܫܡܥܢ ܝܕܥܢ ܐܢܝܢ ܐܦ ܐܝܠܝܢ ܕܐܒ̈ܗܝܢ ܐܫܬܥܝܘ ܠܢ</p>
               </div>
               <div type="textpart" subtype="verse" n="4">
                  <p>ܕܠܐ ܢܟܣܐ ܡܢ ܒܢܝ̈ܗܘܢ ܐܠܐ ܠܕܪܐ ܐܚܪܝܐ ܢܫܬܥܐ ܬܫ̈ܒܚܬܗ ܕܡܪܝܐ ܘܚܝܠܗ ܘܬܕܡܪ̈ܬܗܕܥܒܕ</p>
               </div>
               <div type="textpart" subtype="verse" n="5">
                  <p>ܕܐܩܝܡ ܣܗܕܘܬܗ ܒܝܥܩܘܒ ܘܢܡܘܣܗ ܣܡ ܒܐܝܣܪܝܠ ܐܝܟ ܕܦܩܕ ܠܐ̈ܒܗܝܢ ܕܢܘܕܥܘܢܠܒ̈ܢܝܗܘܢ</p>
               </div>
               <div type="textpart" subtype="verse" n="6">
                  <p>ܕܢܕܥܘܢ ܠܕܪܐ ܐܚܪܝܐ ܒܢ̈ܝܐ ܕܡܬܝܠܕܝܢ ܘܩܝܡܝܢ ܕܢܫܬܥܘܢ ܠܒ̈ܢܝܗܘܢ</p>
               </div>
               <div type="textpart" subtype="verse" n="7">
                  <p>ܕܢܗܘܐ ܣܒܪܗܘܢ ܒܐܠܗܐ ܘܠܐ ܢܛܥܘܢ ܥܒ̈ܕܘܗܝ ܕܐܠܗܐ ܘܦܘܩ̈ܕܢܘܗܝ ܢܛܪܘܢ</p>
               </div>
               <div type="textpart" subtype="verse" n="8">
                  <p>ܘܠܐ ܢܗܘܘܢ ܐܝܟ ܐ̈ܒܗܝܗܘܢ ܕܪܐ ܒܝܫܐ ܘܡܡܪܡܪܢܐ ܕܪܐ ܕܠܐ ܐܬܩܢ ܠܒܗ ܘܠܐ ܗܝܡܢܒܐܠܗܐ ܕܪܘܚܗ</p>
               </div>
               <div type="textpart" subtype="verse" n="9">
                  <p>ܒܢ̈ܘܗܝ ܕܐܦܪܝܡ ܕܡܬܚܘ ܝܬܪܐ ܘܫܕܘ ܒܩܫܬܐ ܘܗܦܟܘ ܒܝܘܡܐ ܕܩܪܒܐ</p>
               </div>
               <div type="textpart" subtype="verse" n="10">
                  <p>ܥܠ ܕܠܐ ܢܛܪܘ ܩܝܡܗ ܕܐܠܗܐ ܘܒܢܡܘܣܗ ܠܐ ܨܒܘ ܠܡܗܠܟܘ</p>
               </div>
               <div type="textpart" subtype="verse" n="11">
                  <p>ܘܛܥܘ ܥܒ̈ܕܘܗܝ ܘܬܕܡܪ̈ܬܗ ܕܚܘܝ ܐܢܘܢ</p>
               </div>
               <div type="textpart" subtype="verse" n="12">
                  <p>ܩܕܡ ܐ̈ܒܗܝܗܘܢ ܕܥܒܕ ܬܕܡܪ̈ܬܐ ܒܐܪܥܐ ܕܡܨܪܝܢ ܘܒܚ̈ܩܠܬܐ ܕܨܥܢ</p>
               </div>
               <div type="textpart" subtype="verse" n="13">
                  <p>ܬܪܥ ܝܡܐ ܘܐܥܒܪ ܐܢܘܢ ܘܐܩܝܡ ܡ̈ܝܐ ܐܝܟ ܕܒܙܩ̈ܐ</p>
               </div>
               <div type="textpart" subtype="verse" n="14">
                  <p>ܕܒܪ ܐܢܘܢ ܒܐܝܡܡܐ ܒܥܢܢܐ ܘܟܠܗ ܠܠܝܐ ܒܙܗܪܐ ܕܢܘܪܐ</p>
               </div>
               <div type="textpart" subtype="verse" n="15">
                  <p>ܬܪܥ ܛܪܢܐ ܒܡܕܒܪܐ ܘܐܫܩܝ ܐܢܘܢ ܐܝܟ ܕܡܢ ܬܗܘܡܐ ܪܒܐ</p>
               </div>
               <div type="textpart" subtype="verse" n="16">
                  <p>ܐܦܩ ܪ̈ܕܝܐ ܡܢ ܟܐܦܐ ܘܪܕܘ ܡ̈ܝܐ ܐܝܟ ܢܗܪ̈ܘܬܐ</p>
               </div>
               <div type="textpart" subtype="verse" n="17">
                  <p>ܘܐܘܣܦܘ ܬܘܒ ܥܡܐ ܠܡܚܛܐ ܘܠܡܡܪܡܪܘ ܠܡܪܝܡܐ ܒܨܗܝܐ</p>
               </div>
               <div type="textpart" subtype="verse" n="18">
                  <p>ܘܢܣܝܘ ܠܐܠܗܐ ܒܠܒܗܘܢ ܠܡܫܐܠ ܡܐܟܘܠܬܐ ܠܢܦܫܗܘܢ</p>
               </div>
               <div type="textpart" subtype="verse" n="19">
                  <p>ܘܪܛܢܘ ܥܠ ܐܠܗܐ ܘܐܡܪܘ ܕܠܡܐ ܡܫܟܚ ܐܠܗܐ ܠܡܣܕܪ ܠܢ ܦܬܘܪ̈ܐ ܒܡܕܒܪܐ</p>
               </div>
               <div type="textpart" subtype="verse" n="20">
                  <p>ܐܢ ܡܚܐ ܠܛܪܢܐ ܘܪܕܘ ܡ̈ܝܐ ܘܐܪ̈ܓܠܬܐ ܐܪܕܝ ܕܠܡܐ ܐܦ ܠܚܡܐ ܡܫܟܚ ܠܡܬܠ ܠܢ ܐܘܡܛܝܒ ܡܐܟܘܠܬܐ ܠܥܡܗ</p>
               </div>
               <div type="textpart" subtype="verse" n="21">
                  <p>ܡܛܠ ܗܢܐ ܫܡܥ ܡܪܝܐ ܘܪܓܙ ܘܢܘܪܐ ܐܚܕܬ ܒܝܥܩܘܒ ܐܦ ܪܘܓܙܐ ܣܠܩ ܒܐܝܣܪܝܠ</p>
               </div>
               <div type="textpart" subtype="verse" n="22">
                  <p>ܥܠ ܕܠܐ ܗܝܡܢܘ ܒܐܠܗܐ ܘܠܐ ܣܒܪܘ ܠܦܘܪܩܢܗ</p>
               </div>
               <div type="textpart" subtype="verse" n="23">
                  <p>ܘܦܩܕ ܠܥ̈ܢܢܐ ܡܢ ܠܥܠ ܘܬܪ̈ܥܐ ܕܫܡܝܐ ܐܬܦܬܚܘ</p>
               </div>
               <div type="textpart" subtype="verse" n="24">
                  <p>ܐܚܬ ܠܗܘܢ ܡܢܢܐ ܠܡܐܟܠ ܘܠܚܡܐ ܕܫܡܝܐ ܝܗܒ ܠܗܘܢ</p>
               </div>
               <div type="textpart" subtype="verse" n="25">
                  <p>ܠܚܡܐ ܕܡܠܐ̈ܟܐ ܐܟܠ ܒܪ ܐܢܫܐ ܘܨܝܕܐ ܫܕܪ ܠܗܘܢ ܠܡܣܒܥ</p>
               </div>
               <div type="textpart" subtype="verse" n="26">
                  <p>ܐܫܒ ܪ̈ܘܚܐ ܒܫܡܝܐ ܘܕܒܪ ܒܥܘܫܢܗ ܠܬܝܡܢܐ</p>
               </div>
               <div type="textpart" subtype="verse" n="27">
                  <p>ܐܚܬ ܠܗܘܢ ܒܣܪܐ ܐܝܟ ܥܦܪܐ ܘܐܝܟ ܚܠܐ ܕܝܡ̈ܡܐ ܦܪܚܬܐ ܕܓܦܐ</p>
               </div>
               <div type="textpart" subtype="verse" n="28">
                  <p>ܘܢܦܠܘ ܒܡܫܪ̈ܝܬܗܘܢ ܚܕܪ̈ܝ ܡܫ̈ܟܢܝܗܘܢ</p>
               </div>
               <div type="textpart" subtype="verse" n="29">
                  <p>ܐܟܠܘ ܘܣܒܥܘ ܛܒ ܘܐܪ̈ܓܝܓܬܗܘܢ ܝܗܒ ܠܗܘܢ</p>
               </div>
               <div type="textpart" subtype="verse" n="30">
                  <p>ܘܠܐ ܦܪܩܘ ܡܢ ܪ̈ܓܝܓܬܗܘܢ ܘܥܕ ܡܐܟܘܠܬܗܘܢ ܒܦܘܡܗܘܢ</p>
               </div>
               <div type="textpart" subtype="verse" n="31">
                  <p>ܪܘܓܙܗ ܕܐܠܗܐ ܣܠܩ ܒܗܘܢ ܘܩܛܠ ܡܢ ܥܬܝܪ̈ܝܗܘܢ ܘܠܓܒ̈ܝܐ ܕܐܝܣܪܝܠ ܐܒܪܟ</p>
               </div>
               <div type="textpart" subtype="verse" n="32">
                  <p>ܒܗܠܝܢ ܟܠܗܝܢ ܚܛܘ ܘܬܘܒ ܠܐ ܗܝܡܢܘ ܒܬܕܡܪ̈ܬܗ</p>
               </div>
               <div type="textpart" subtype="verse" n="33">
                  <p>ܓܡܪܘ ܒܣܪܝܩܘܬܐ ܝܘܡ̈ܝܗܘܢ ܘܫ̈ܢܝܗܘܢ ܡܣܪܗܒܐܝܬ</p>
               </div>
               <div type="textpart" subtype="verse" n="34">
                  <p>ܡܐ ܕܩܛܠ ܗܘܐ ܠܗܘܢ ܒܥܝܢ ܗܘܘ ܠܗ ܗܦܟܝܢ ܗܘܘ ܘܡܩܕܡܝܢ ܠܘܬܗ</p>
               </div>
               <div type="textpart" subtype="verse" n="35">
                  <p>ܥܗܕܘ ܕܐܠܗܐ ܗܘ ܥܕܘܪܗܘܢ ܘܐܠܗܐ ܡܪܝܡܐ ܦܪܘܩܗܘܢ</p>
               </div>
               <div type="textpart" subtype="verse" n="36">
                  <p>ܪܚܡܘܗܝ ܒܦܘܡܗܘܢ ܘܒܠܫܢܗܘܢ ܟܕܒܘ ܒܗ</p>
               </div>
               <div type="textpart" subtype="verse" n="37">
                  <p>ܠܒܗܘܢ ܠܐ ܐܬܩܢܘ ܥܡܗ ܘܠܐ ܗܝܡܢܘ ܒܩܝܡܗ</p>
               </div>
               <div type="textpart" subtype="verse" n="38">
                  <p>ܘܗܘ ܡܪܚܡܢ ܘܫܒܩ ܚ̈ܛܗܐ ܘܠܐ ܡܚܒܠ ܡܣܓܐ ܠܡܗܦܟܘ ܪܘܓܙܗ ܘܠܐ ܡܥܝܪ ܟܠܗ̇ ܚܡܬܗ</p>
               </div>
               <div type="textpart" subtype="verse" n="39">
                  <p>ܐܬܕܟܪ ܕܒܣܪܐ ܐܢܘܢ ܪܘܚܐ ܕܐܙܠܐ ܘܠܐ ܗܦܟܐ</p>
               </div>
               <div type="textpart" subtype="verse" n="40">
                  <p>ܗܢܘܢ ܡܪܡܪܘܗܝ ܒܡܕܒܪܐ ܘܐܪܓܙܘܗܝ ܒܐܫܝܡܘܢ</p>
               </div>
               <div type="textpart" subtype="verse" n="41">
                  <p>ܘܗܦܟܘ ܘܢܣܝܘ ܠܐܠܗܐ ܘܠܩܕܝܫܐ ܕܐܝܣܪܝܠ ܓܪܓܘ</p>
               </div>
               <div type="textpart" subtype="verse" n="42">
                  <p>ܘܠܐ ܐܬܕܟܪܘ ܐܝܕܗ ܝܘܡܐ ܕܦܪܩ ܐܢܘܢ ܡܢ ܐܠܘܨܐ</p>
               </div>
               <div type="textpart" subtype="verse" n="43">
                  <p>ܕܥܒܕ ܒܡܨܪܝܢ ܐܬ̈ܘܬܗ ܘܬܕܡܪ̈ܬܗ ܒܚ̈ܩܠܬܐ ܕܨܥܢ</p>
               </div>
               <div type="textpart" subtype="verse" n="44">
                  <p>ܕܗܦܟ ܢܗܪ̈ܘܬܗܘܢ ܠܕܡܐ ܘܪ̈ܕܝܗܘܢ ܕܠܐ ܢܫܬܘܢ ܡ̈ܝܐ</p>
               </div>
               <div type="textpart" subtype="verse" n="45">
                  <p>ܫܕܪ ܥܠܝܗܘܢ ܚܠܘܛܐ ܘܐܟܠ ܐܢܘܢ ܘܐܘܪ̈ܕܥܐ ܘܚܒܠ ܐܢܘܢ</p>
               </div>
               <div type="textpart" subtype="verse" n="46">
                  <p>ܝܗܒ ܠܩܡܨܐ ܥ̈ܠܠܬܗܘܢ ܘܠܐܘܬܗܘܢ ܠܙܚܠܐ</p>
               </div>
               <div type="textpart" subtype="verse" n="47">
                  <p>ܬܒܪ ܒܒܪܕܐ ܓܘܦܢ̈ܝܗܘܢ ܘܬܐ̈ܢܝܗܘܢ ܒܓܠܝܕܐ</p>
               </div>
               <div type="textpart" subtype="verse" n="48">
                  <p>ܐܫܠܡ ܠܒܪܕܐ ܒܥܝܪܗܘܢ ܘܩܢܝܢܗܘܢ ܠܝܩܕܢܐ</p>
               </div>
               <div type="textpart" subtype="verse" n="49">
                  <p>ܫܕܪ ܥܠܝܗܘܢ ܚܡܬܐ ܕܪܘܓܙܗ ܚܡܬܐ ܘܪܘܓܙܐ ܘܐܘܠܨܢܐ ܫܕܪ ܒܝܕ ܡܠܐܟܐ ܒܝܫܐ</p>
               </div>
               <div type="textpart" subtype="verse" n="50">
                  <p>ܘܬܪܥ ܫܒܝ̈ܠܐ ܒܝܫ̈ܐ ܘܠܐ ܚܣܟ ܡܢ ܡܘܬܐ ܢܦܫܬ̈ܗܘܢ ܘܚܝ̈ܘܬܗܘܢ ܠܡܘܬܐ ܐܫܠܡ</p>
               </div>
               <div type="textpart" subtype="verse" n="51">
                  <p>ܩܛܠ ܟܠ ܒܘܟܪ̈ܐ ܕܡܨܪܝܢ ܪܝܫ ܟܠܗ ܝܠܕܗܘܢ ܒܡܫܟܢܐ ܕܚܡ</p>
               </div>
               <div type="textpart" subtype="verse" n="52">
                  <p>ܐܫܩܠ ܠܥܡܗ ܐܝܟ ܥܢܐ ܘܕܒܪ ܐܢܘܢ ܐܝܟ ܓܙܪܐ ܒܡܕܒܪܐ</p>
               </div>
               <div type="textpart" subtype="verse" n="53">
                  <p>ܐܫܪܝ ܐܢܘܢ ܒܣܒܪܐ ܘܠܐ ܕܚܠܘ ܘܠܒ̈ܥܠܕܒܒܝܗܘܢ ܟܣܝ ܝܡܐ</p>
               </div>
               <div type="textpart" subtype="verse" n="54">
                  <p>ܐܝܬܝ ܐܢܘܢ ܠܬܚܘܡܐ ܕܩܘܕܫܗ ܠܗܢܐ ܛܘܪܐ ܕܩܢܬ ܝܡܝܢܗ</p>
               </div>
               <div type="textpart" subtype="verse" n="55">
                  <p>ܐܘܒܕ ܡܢ ܩܕܡܝܗܘܢ ܥܡ̈ܡܐ ܘܐܪܡܝ ܐܢܘܢ ܒܚ̈ܒܠܐ ܕܝܪܬܘܬܗ ܘܫܪܘ ܒܡܫ̈ܟܢܝܗܘܢ ܫܒ̈ܛܐܕܐܝܣܪܝܠ</p>
               </div>
               <div type="textpart" subtype="verse" n="56">
                  <p>ܘܢܣܝܘ ܘܡܪܡܪܘ ܠܐܠܗܐ ܡܪܝܡܐ ܘܣܗ̈ܕܘܬܗ ܠܐ ܢܛܪܘ</p>
               </div>
               <div type="textpart" subtype="verse" n="57">
                  <p>ܘܗܦܟܘ ܘܕܓܠܘ ܐܝܟ ܐ̈ܒܗܝܗܘܢ ܘܐܬܗܦܟܘ ܐܝܟ ܩܫܬܐ ܢܟܝܠܬܐ</p>
               </div>
               <div type="textpart" subtype="verse" n="58">
                  <p>ܘܐܪܓܙܘܗܝ ܒ̈ܥܠܘܬܗܘܢ ܘܒܦܬܟܪ̈ܝܗܘܢ ܐܛܢܘܗܝ</p>
               </div>
               <div type="textpart" subtype="verse" n="59">
                  <p>ܘܫܡܥ ܐܠܗܐ ܘܐܬܚܡܬ ܘܪܓܙ ܛܒ ܥܠ ܐܝܣܪܝܠ</p>
               </div>
               <div type="textpart" subtype="verse" n="60">
                  <p>ܘܛܥܐ ܠܡܫܟܢܐ ܕܫܝܠܘ ܡܫܟܢܐ ܕܫܪܐ ܒܝܬ ܒܢܝܢܫ̈ܐ</p>
               </div>
               <div type="textpart" subtype="verse" n="61">
                  <p>ܝܗܒ ܠܫܒܝܬܐ ܥܡܗ ܘܬܫܒܘܚܬܗ ܒܐܝܕܐ ܕܐܠܘܨܐ</p>
               </div>
               <div type="textpart" subtype="verse" n="62">
                  <p>ܐܫܠܡ ܥܡܗ ܠܚܪܒܐ ܘܐܗܡܝ ܡܢ ܝܪܬܘܬܗ</p>
               </div>
               <div type="textpart" subtype="verse" n="63">
                  <p>ܠܓܕܘ̈ܕܝܗܘܢ ܐܟܠܬ ܢܘܪܐ ܘܒܬ̈ܘܠܬܗܘܢ ܐܬܛܪܦ</p>
               </div>
               <div type="textpart" subtype="verse" n="64">
                  <p>ܘܟܗ̈ܢܝܗܘܢ ܢܦܠܘ ܒܚܪܒܐ ܘܐܪ̈ܡܠܬܗܘܢ ܠܐ ܐܬܒ̈ܟܝ</p>
               </div>
               <div type="textpart" subtype="verse" n="65">
                  <p>ܐܬܬܥܝܪ ܡܪܝܐ ܐܝܟ ܕܡܟܐ ܘܐܝܟ ܓܒܪܐ ܕܢܦܨܗ ܚܡܪܗ</p>
               </div>
               <div type="textpart" subtype="verse" n="66">
                  <p>ܡܚܐ ܠܒ̈ܥܠܕܒܒܘܗܝ ܠܒܣܬܪܗ ܘܚܣܕܐ ܕܥܠܡܐ ܝܗܒ ܠܗܘܢ</p>
               </div>
               <div type="textpart" subtype="verse" n="67">
                  <p>ܐܣܠܝ ܠܡܫܟܢܐ ܕܝܘܣܦ ܘܒܫܒܛܐ ܕܐܦܪܝܡ ܠܐ ܐܬܪܥܝ</p>
               </div>
               <div type="textpart" subtype="verse" n="68">
                  <p>ܓܒܐ ܠܫܪܒܬܐ ܕܝܗܘܕܐ. ܠܛܘܪܐ ܕܨܗܝܘܢ ܕܪܚܡ</p>
               </div>
               <div type="textpart" subtype="verse" n="69">
                  <p>ܒܢܐ ܥܠ ܪܘܡܐ ܡܩܕܫܗ ܘܒܐܪܥܐ ܐܬܩܢܗ̇ ܠܥܠܡ</p>
               </div>
               <div type="textpart" subtype="verse" n="70">
                  <p>ܓܒܐ ܠܕܘܝܕ ܥܒܕܗ ܘܕܒܪܗ ܡܢ ܓܙܪܐ ܕܥܢܐ</p>
               </div>
               <div type="textpart" subtype="verse" n="71">
                  <p>ܘܡܢ ܒܣܬܪ ܥܢܐ ܕܡܝܢܩܐ ܠܡܪܥܐ ܠܝܥܩܘܒ ܥܡܗ ܘܠܐܝܣܪܐܝܠ ܝܪܬܘܬܗ</p>
               </div>
               <div type="textpart" subtype="verse" n="72">
                  <p>ܘܪܥܐ ܐܢܘܢ ܒܬܡܝܡܘܬܐ ܕܠܒܗ ܘܒܣܘܟܠܐ ܕܐ̈ܝܕܘܗܝ ܕܒܪ ܐܢܘܢ</p>
               </div>
            </div>
            <div type="textpart" subtype="chapter" n="79">
               <div type="textpart" subtype="verse" n="1">
                  <p>ܐܠܗܐ ܥܠܘ ܥܡ̈ܡܐ ܠܝܪܬܘܬܟ ܘܛܡܐܘܗܝ ܠܗܝܟܠܟ ܩܕܝܫܐ ܥܒܕܘܗ̇ ܠܐܘܪܫܠܡ ܚܪܒܬܐ</p>
               </div>
               <div type="textpart" subtype="verse" n="2">
                  <p>ܝܗܒܘ ܫ̈ܠܕܐ ܕܥܒ̈ܕܝܟ ܡܐܟܘܠܬܐ ܠܦܪܚܬܐ ܕܫܡܝܐ ܘܒܣܪܐ ܕܙܕܝܩ̈ܝܟ ܠܚܝܘܬܐ ܕܐܪܥܐ</p>
               </div>
               <div type="textpart" subtype="verse" n="3">
                  <p>ܐܫܕܘ ܕܡܗܘܢ ܐܝܟ ܡ̈ܝܐ ܚܕܪ̈ܝܗ̇ ܕܐܘܪܫܠܡ ܘܠܝܬ ܕܩܒܪ</p>
               </div>
               <div type="textpart" subtype="verse" n="4">
                  <p>ܗܘܝܢ ܚܣܕܐ ܠܫܒ̈ܒܝܢ ܡܘܝܩܐ ܘܒܘܙܚܐ ܠܐܝܠܝܢ ܕܚܕܪܝܢ ܐܢܘܢ</p>
               </div>
               <div type="textpart" subtype="verse" n="5">
                  <p>ܥܕܡܐ ܠܐܡܬܝ ܪܓܙ ܐܢܬ ܡܪܝܐ ܠܥܠܡ ܘܝܩܕ ܐܝܟ ܢܘܪܐ ܪܘܓܙܟ</p>
               </div>
               <div type="textpart" subtype="verse" n="6">
                  <p>ܐܫܘܕ ܪܘܓܙܟ ܥܠ ܥܡ̈ܡܐ ܐܝܠܝܢ ܕܠܐ ܝܕܥܘܟ ܘܥܠ ܡ̈ܠܟܘܬܐ ܐܝܠܝܢ ܕܒܫܡܟ ܠܐ ܩܪ̈ܝ</p>
               </div>
               <div type="textpart" subtype="verse" n="7">
                  <p>ܡܛܠ ܕܐܟܠܘܗܝ ܠܝܥܩܘܒ ܘܠܕܝܪܗ ܚܪܒܘ</p>
               </div>
               <div type="textpart" subtype="verse" n="8">
                  <p>ܠܐ ܬܬܕܟܪ ܠܢ ܚ̈ܛܗܝܢ ܩܕܡܝ̈ܐ ܒܥܓܠ ܢܩܕܡܘܢܢܝ ܪ̈ܚܡܝܟ ܡܛܠ ܕܐܬܡܟܟܢ ܛܒ</p>
               </div>
               <div type="textpart" subtype="verse" n="9">
                  <p>ܥܕܪܝܢܝ ܐܠܗܐ ܦܪܘܩܢ ܡܛܠ ܐܝܩܪܐ ܕܫܡܟ ܚܣܢܝ ܘܦܨܢܝ ܡܢ ܚ̈ܛܗܝܢ ܡܛܠ ܫܡܟ</p>
               </div>
               <div type="textpart" subtype="verse" n="10">
                  <p>ܕܠܐ ܢܐܡܪܘܢ ܥܡ̈ܡܐ ܐܝܟܘ ܐܠܗܗܘܢ ܬܬܝܕܥ ܒܥܡ̈ܡܐ ܠܥܝܢ̈ܝܢ ܬܒܥܬܐ ܕܕܡܐ ܕܥܒ̈ܕܝܟܕܐܬܐܫܕ</p>
               </div>
               <div type="textpart" subtype="verse" n="11">
                  <p>ܬܥܘܠ ܩܕܡܝܟ ܐܢܩܬܗ ܕܐܣܝܪܐ ܒܪܒܘܬܐ ܕܕܪܥܟ ܫܪܝ ܒܢ̈ܝܐ ܡܢ ܡܘܬܐ</p>
               </div>
               <div type="textpart" subtype="verse" n="12">
                  <p>ܘܦܪܘܥ ܠܫܒ̈ܒܝܢ ܚܕ ܒܫܒܥܐ ܒܥܘܒܗܘܢ ܚܣܕܐ ܕܚܣܕܘܟ ܡܪܝܐ</p>
               </div>
               <div type="textpart" subtype="verse" n="13">
                  <p>ܘܚܢܢ ܥܡܟ ܘܥܢܐ ܕܡܪܥܝܬܟ ܢܘܕܐ ܠܟ ܠܥܠܡ ܘܠܕܪܕܪܝܢ ܢܫܬܥܐ ܬܕܡܪ̈ܬܟ</p>
               </div>
            </div>
            <div type="textpart" subtype="chapter" n="80">
               <div type="textpart" subtype="verse" n="2">
                  <p>ܪܥܝܗ ܕܐܝܣܪܝܠ ܨܘܬ ܘܕܒܪ ܐܝܟ ܥܢܐ ܠܝܘܣܦ ܝܬܒ ܥܠ ܟܪ̈ܘܒܐ ܐܬܓܠܝ</p>
               </div>
               <div type="textpart" subtype="verse" n="3">
                  <p>ܩܕܡ ܐܦܪܝܡ ܘܒܢܝܡܝܢ ܘܡܢܫܐ ܚܘܐ ܓܢܒܪܘܬܟ ܘܬܐ ܠܦܘܪܩܢܢ</p>
               </div>
               <div type="textpart" subtype="verse" n="4">
                  <p>ܐܠܗܐ ܚܝܠܬܢܐ ܐܦܢܢ ܘܐܢܗܪ ܐ̈ܦܝܟ ܘܢܬܦܪܩ</p>
               </div>
               <div type="textpart" subtype="verse" n="5">
                  <p>ܡܪܝܐ ܐܠܗܐ ܚܝܠܬܢܐ ܥܕܡܐ ܠܐܡܬܝ ܪܓܙ ܐܢܬ ܥܠ ܨܠܘܬܗ ܕܥܒܕܟ</p>
               </div>
               <div type="textpart" subtype="verse" n="6">
                  <p>ܐܘܟܠܬ ܐܢܘܢ ܠܚܡܐ ܒܕܡܥܬܐ ܘܐܫܩܝܬ ܐܢܘܢ ܒܕܡܥܬܐ</p>
               </div>
               <div type="textpart" subtype="verse" n="7">
                  <p>ܥܒܕܬܢ ܪܢܝܐ ܠܫܒ̈ܒܝܢ ܘܒ̈ܥܠܕܒܒܝܢ ܡܝܩܘ ܒܢ</p>
               </div>
               <div type="textpart" subtype="verse" n="8">
                  <p>ܐܠܗܐ ܚܝܠܬܢܐ ܐܦܢܢ ܘܐܢܗܪ ܐ̈ܦܝܟ ܘܢܬܦܪܩ</p>
               </div>
               <div type="textpart" subtype="verse" n="9">
                  <p>ܓܦܬܐ ܐܦܩܬ ܡܢ ܡܨܪܝܢ ܐܘܒܕܬ ܥܡ̈ܡܐ ܘܢܨܒܬܗ̇</p>
               </div>
               <div type="textpart" subtype="verse" n="10">
                  <p>ܚܪܬ ܒܗ̇ ܘܢܨܒܬ ܥܩܪܗ̇ ܘܡܠܬ ܐܪܥܐ ܡܢܗ̇</p>
               </div>
               <div type="textpart" subtype="verse" n="11">
                  <p>ܘܐܬܟܣܝܘ ܛܘܪ̈ܐ ܡܢ ܛܠܠܗ̇ ܘܥ̈ܘܦܝܗ̇ ܥܠ ܐܪ̈ܙܘܗܝ ܕܐܠܗܐ</p>
               </div>
               <div type="textpart" subtype="verse" n="12">
                  <p>ܫܕܬ ܓܝܕܝ̈ܗ̇ ܥܕܡܐ ܠܝܡܐ ܘܥܠ ܢܗܪ̈ܘܬܐ ܥܢܩ̈ܝܗ̇</p>
               </div>
               <div type="textpart" subtype="verse" n="13">
                  <p>ܠܡܢܐ ܬܪܥܬ ܣܝܓܗ̇ ܘܕܫܘܗ̇ ܟܘܠ ܥܒܪ̈ܝ ܐܘܪܚܐ</p>
               </div>
               <div type="textpart" subtype="verse" n="14">
                  <p>ܘܐܟܠܗ̇ ܚܙܝܪܐ ܕܥܒܐ ܘܚܝ̈ܘܬܐ ܕܒܪܐ ܪ̈ܥܝܗ̇</p>
               </div>
               <div type="textpart" subtype="verse" n="15">
                  <p>ܐܠܗܐ ܚܝܠܬܢܐ ܐܬܦܢ ܘܚܘܪ ܡܢ ܫܡܝܐ ܘܚܙܝ ܘܦܩܘܕܝܗ̇ ܠܓܦܬܐ ܗܕܐ</p>
               </div>
               <div type="textpart" subtype="verse" n="16">
                  <p>ܘܠܣܬܐ ܕܢܨܒܬ ܝܡܝܢܟ ܘܠܒܪܢܫܐ ܕܚܝܠܬ ܠܟ</p>
               </div>
               <div type="textpart" subtype="verse" n="17">
                  <p>ܐܘܩܕ ܒܢܘܪܐ ܫܒܘܩ̈ܝܗ̇ ܘܡܢ ܟܐܬܐ ܕܐ̈ܦܝܟ ܢܐܒܕܘܢ</p>
               </div>
               <div type="textpart" subtype="verse" n="18">
                  <p>ܬܗܘܐ ܐܝܕܟ ܕܝܡܝܢܐ ܥܠ ܓܒܪܐ ܘܥܠ ܒܪܢܫܐ ܕܚܝܠܬ ܠܟ</p>
               </div>
               <div type="textpart" subtype="verse" n="19">
                  <p>ܕܠܐ ܢܗܦܘܟ ܡܢܟ ܐܠܐ ܐܚܢܝ ܘܒܫܡܟ ܢܩܪܐ</p>
               </div>
               <div type="textpart" subtype="verse" n="20">
                  <p>ܡܪܝܐ ܐܠܗܐ ܚܝܠܬܢܐ ܐܦܢܢ ܘܐܢܗܪ ܐ̈ܦܝܟ ܘܢܬܦܪܩ</p>
               </div>
            </div>
            <div type="textpart" subtype="chapter" n="81">
               <div type="textpart" subtype="verse" n="2">
                  <p>ܫܒܚܘ ܠܐܠܗܐ ܡܥܫܢܢܢ ܘܩܥܘ ܠܐܠܗܗ ܕܝܥܩܘܒ</p>
               </div>
               <div type="textpart" subtype="verse" n="3">
                  <p>ܫܩܘܠܘ ܦܠܓ̈ܐ ܘܟܢܪ̈ܐ ܘܒܣ̈ܝܡܐ ܥܡ ܩܝܬܪ̈ܐ</p>
               </div>
               <div type="textpart" subtype="verse" n="4">
                  <p>ܩܪܘ ܒܩܪ̈ܢܬܐ ܒܪܝܫ ܝܪ̈ܚܐ ܘܒܟܣ̈ܐܐ ܒܝ̈ܘܡܬܐ ܕܥܕܥ̈ܐܕܐ</p>
               </div>
               <div type="textpart" subtype="verse" n="5">
                  <p>ܡܛܠ ܕܢܡܘܣܐ ܗܘ ܠܐܝܣܪܝܠ ܘܕܝܢܐ ܠܐܠܗܗ ܕܝܥܩܘܒ</p>
               </div>
               <div type="textpart" subtype="verse" n="6">
                  <p>ܣܗܕܘܬܐ ܒܝܘܣܦ ܣܡܗ̇ ܟܕ ܢܦܩ ܠܐܪܥܐ ܕܡܨܪܝܢ ܠܫܢܐ ܕܠܐ ܝܕܥ ܗܘܐ ܫܡܥ</p>
               </div>
               <div type="textpart" subtype="verse" n="7">
                  <p>ܐܥܒܪܬ ܢܝܪܐ ܡܢ ܟܬܦܗ ܘܐ̈ܝܕܘܗܝ ܡܢ ܐܣܘܪܝܐ ܫܪܝܬ</p>
               </div>
               <div type="textpart" subtype="verse" n="8">
                  <p>ܒܐܘܠܨܢܐ ܩܪܢܝ ܘܦܨܝܬܗ ܘܟܣܝܬܗ ܒܣܬܪܐ ܕܝܠܝ ܡܫܒܚܐ ܘܒܚܪܬܗ ܒܡ̈ܝܐ ܕܚܪܝܢܐ</p>
               </div>
               <div type="textpart" subtype="verse" n="9">
                  <p>ܫܡܥ ܥܡܝ ܘܐܡܠܠ ܘܐܝܣܪܝܠ ܐܣܗܕ ܒܟ ܐܢ ܬܫܡܥܢܝ</p>
               </div>
               <div type="textpart" subtype="verse" n="10">
                  <p>ܠܐ ܢܗܘܐ ܠܟ ܐܠܗ ܢܘܟܪܝ ܘܠܐ ܬܣܓܘܕ ܠܕܚܠܐ ܐܚܪܢܝܐ</p>
               </div>
               <div type="textpart" subtype="verse" n="11">
                  <p>ܐܢܐ ܐܢܐ ܡܪܝܐ ܐܠܗܟ ܕܐܣܩܬܟ ܡܢ ܐܪܥܐ ܕܡܨܪܝܢ ܦܬܚ ܦܘܡܟ ܘܐܡܠܝܘܗܝ</p>
               </div>
               <div type="textpart" subtype="verse" n="12">
                  <p>ܘܥܡܝ ܠܐ ܫܡܥ ܒܩܠܝ ܘܐܝܣܪܝܠ ܠܐ ܐܬܛܦܝܣܘ ܡܢܝ</p>
               </div>
               <div type="textpart" subtype="verse" n="13">
                  <p>ܗܠܟܘ ܒܨܒܝܢܐ ܕܠܒܗܘܢ ܘܒܬܪܥܝܬܐ ܕܢܦܫܗܘܢ</p>
               </div>
               <div type="textpart" subtype="verse" n="14">
                  <p>ܐܠܘ ܥܡܝ ܫܡܥܢܝ ܘܐܝܣܪܝܠ ܒܐܘܪ̈ܚܬܝ ܗܠܟ</p>
               </div>
               <div type="textpart" subtype="verse" n="15">
                  <p>ܥܕ ܩܠܝܠ ܡܘܒܕ ܗܘܝܬ ܠܒ̈ܥܠܕܒܒܝܗܘܢ ܘܥܠ ܣܢܐ̈ܝܗܘܢ ܡܗܦܟ ܗܘܝܬ ܐܝܕܝ</p>
               </div>
               <div type="textpart" subtype="verse" n="16">
                  <p>ܣܢܐ̈ܘܗܝ ܕܡܪܝܐ ܟܕܒܘ ܒܗ ܘܗܘܐ ܙܘܥܗܘܢ ܠܥܠܡ</p>
               </div>
               <div type="textpart" subtype="verse" n="17">
                  <p>ܐܘܟܠܗ ܡܢ ܫܘܡܢܐ ܕܚܛܬܐ ܘܡܢ ܟܐܦܐ ܕܒܫܐ ܣܒܥܗ</p>
               </div>
            </div>
            <div type="textpart" subtype="chapter" n="82">
               <div type="textpart" subtype="verse" n="1">
                  <p>ܐܠܗܐ ܩܡ ܒܟܢܫܐ ܕܡܠܐ̈ܟܐ ܘܒܓܘ ܡܠܐ̈ܟܐ ܢܕܘܢ</p>
               </div>
               <div type="textpart" subtype="verse" n="2">
                  <p>ܥܕܡܐ ܠܐܡܬܝ ܕܝܢܝܢ ܐܢܬܘܢ ܥܘܠܐ ܘܒܐ̈ܦܐ ܕܪ̈ܫܝܥܐ ܢܣܒܝܢ ܐܢܬܘܢ</p>
               </div>
               <div type="textpart" subtype="verse" n="3">
                  <p>ܕܘܢܘ ܠܝܬ̈ܡܐ ܘܠܒܝܫ̈ܐ ܘܠܡܣ̈ܟܢܐ ܘܠܡ̈ܟܝܟܐ ܙܟܘ</p>
               </div>
               <div type="textpart" subtype="verse" n="4">
                  <p>ܦܨܘ ܠܡܣ̈ܟܢܐ ܘܠܒܝ̈ܫܐ ܡܢ ܐܝܕܐ ܕܪ̈ܫܝܥܐ</p>
               </div>
               <div type="textpart" subtype="verse" n="5">
                  <p>ܕܠܐ ܝܕܥܘ ܘܠܐ ܐܣܬܟܠܘ ܕܒܚܫܘܟܐ ܡܗܠܟܝܢ ܗܘܘ ܘܙܥ̈ܝ ܟܠܗܝܢ ܫܬܐ̈ܣܝܗ̇ ܕܐܪܥܐ</p>
               </div>
               <div type="textpart" subtype="verse" n="6">
                  <p>ܐܢܐ ܐܡܪܬ ܕܐ̈ܠܗܝܢ ܐܢܬܘܢ ܘܒܢ̈ܘܗܝ ܕܡܪܝܡܐ ܟܠܟܘܢ</p>
               </div>
               <div type="textpart" subtype="verse" n="7">
                  <p>ܡܟܝܠ ܐܝܟ ܒܢܝܢܫ̈ܐ ܬܡܘܬܘܢ ܘܐܝܟ ܚܕ ܡܢ ܪ̈ܘܪܒܢܐ ܬܦܠܘܢ</p>
               </div>
               <div type="textpart" subtype="verse" n="8">
                  <p>ܩܘܡ ܐܠܗܐ ܘܕܘܢܝܗ̇ ܠܐܪܥܐ ܡܛܠ ܕܐܢܬ ܬܐܪܬ ܠܟܠܗܘܢ ܥܡ̈ܡܐ</p>
               </div>
            </div>
            <div type="textpart" subtype="chapter" n="83">
               <div type="textpart" subtype="verse" n="2">
                  <p>ܐܠܗܐ ܡܢܘ ܕܕܡܐ ܠܟ ܠܐ ܬܫܬܘܩ ܘܠܐ ܬܫܠܐ ܐܠܗܐ</p>
               </div>
               <div type="textpart" subtype="verse" n="3">
                  <p>ܡܛܠ ܕܗܐ ܒ̈ܥܠܕܒܒܝܟ ܡܬܪܓܫܝܢ ܘܣ̈ܢܐܝܟ ܐܪܝܡܘ ܪܝܫܐ</p>
               </div>
               <div type="textpart" subtype="verse" n="4">
                  <p>ܥܠ ܥܡܟ ܒܚܪܥܘܬܗܘܢ ܚܫܠܘ ܪܐܙܐ ܘܐܬܡܠܟܘ ܥܠ ܩܕܝܫ̈ܝܟ</p>
               </div>
               <div type="textpart" subtype="verse" n="5">
                  <p>ܘܐܡܪܘ ܬܘ ܢܘܒܕ ܐܢܘܢ ܡܢ ܥܡܐ ܘܠܐ ܢܬܕܟܪ ܬܘܒ ܫܡܗ ܕܐܝܣܪܝܠ</p>
               </div>
               <div type="textpart" subtype="verse" n="6">
                  <p>ܡܛܠ ܕܐܬܪܥܝܘ ܒܠܒܗܘܢ ܐܟܚܕܐ ܘܥܠܝܟ ܐܩܝܡܘ ܩܝܡܐ</p>
               </div>
               <div type="textpart" subtype="verse" n="7">
                  <p>ܡܫܟܢܐ ܕܐܕܘܡ ܘܕܥܪ̈ܒܝܐ ܘܕܡܘܐܒ ܘܕܓܕܪ̈ܝܐ</p>
               </div>
               <div type="textpart" subtype="verse" n="8">
                  <p>ܬܚܘܡܐ ܕܥܡܘܢ ܘܕܥܡܠܝܩ ܘܕܦܠܫܬ ܥܡ ܝܬ̈ܒܝ ܨܘܪ</p>
               </div>
               <div type="textpart" subtype="verse" n="9">
                  <p>ܐܦ ܐܬܘܪܝܐ ܐܫܬܘܝ ܥܡܗܘܢ ܘܗܘܘ ܥܘܕܪܢܐ ܠܒ̈ܢܝ ܠܘܛ</p>
               </div>
               <div type="textpart" subtype="verse" n="10">
                  <p>ܥܒܕ ܠܗܘܢ ܐܝܟ ܕܠܡܕܝܢ ܘܐܝܟ ܕܠܣܝܣܪܐ ܘܐܝܟ ܕܠܢܒܝܢ ܒܢܚܠܐ ܕܩܝܫܘܢ</p>
               </div>
               <div type="textpart" subtype="verse" n="11">
                  <p>ܕܐܬܚܪܒܘ ܒܥܝܢܕܘܪ ܘܗܘܘ ܙܒܠܐ ܒܐܪܥܐ</p>
               </div>
               <div type="textpart" subtype="verse" n="12">
                  <p>ܚܪܘܒ ܐܢܘܢ ܘܐܘܒܕ ܐܢܘܢ ܐܝܟ ܕܠܥܘܪܝܒ ܘܐܝܟ ܙܝܒ ܘܐܝܟ ܙܒܚ ܘܐܝܟ ܨܠܡܢܥ ܟܠܗܘܢܫ̈ܠܝܛܢܝܗܘܢ</p>
               </div>
               <div type="textpart" subtype="verse" n="13">
                  <p>ܕܐܡܪܘ ܢܐܪܬ ܠܢ ܩܪܝܬܗ ܕܐܠܗܐ</p>
               </div>
               <div type="textpart" subtype="verse" n="14">
                  <p>ܐܠܗܐ ܥܒܕ ܐܢܘܢ ܐܝܟ ܓܝܓܠܐ ܘܐܝܟ ܓܠܐ ܩܕܡ ܪܘܚܐ</p>
               </div>
               <div type="textpart" subtype="verse" n="15">
                  <p>ܘܐܝܟ ܢܘܪܐ ܕܡܫܬܒܩܐ ܒܥܒܐ ܘܐܝܟ ܫܠܗܒܝܬܐ ܕܡܘܩܕܐ ܛܘܪ̈ܐ</p>
               </div>
               <div type="textpart" subtype="verse" n="16">
                  <p>ܗܟܢܐ ܪܕܘܦ ܐܢܘܢ ܒܥܠܥܠܟ ܘܒܩܪ̈ܚܝܟ ܕܠܚ ܐܢܘܢ</p>
               </div>
               <div type="textpart" subtype="verse" n="17">
                  <p>ܡܠܝ ܐ̈ܦܝܗܘܢ ܨܥܪܐ ܕܢܒܥܘܢ ܠܫܡܟ ܡܪܝܐ</p>
               </div>
               <div type="textpart" subtype="verse" n="18">
                  <p>ܢܒܗܬܘܢ ܘܢܬܕܠܚܘܢ ܠܥܠܡ ܥܠܡܝܢ ܢܚܦܪܘܢ ܘܢܐܒܕܘܢ</p>
               </div>
               <div type="textpart" subtype="verse" n="19">
                  <p>ܘܢܕܥܘܢ ܕܫܡܟ ܗܘ ܡܪܝܐ ܒܠܚܘܕܝܟ. ܪܡ ܒܟܠܗ̇ ܐܪܥܐ</p>
               </div>
            </div>
            <div type="textpart" subtype="chapter" n="84">
               <div type="textpart" subtype="verse" n="2">
                  <p>ܡܐ ܚܒ̈ܝܒܝܢ ܡܫ̈ܟܢܝܟ ܡܪܝܐ ܚܝܠܬܢܐ</p>
               </div>
               <div type="textpart" subtype="verse" n="3">
                  <p>ܣܟܝܬ ܢܦܫܝ ܘܐܬܪܓܪܓܬ ܠܕܪ̈ܘܗܝ ܕܡܪܝܐ ܠܒܝ ܘܒܣܪܝ ܫܒܚܘ ܠܐܠܗܐ ܚܝܐ</p>
               </div>
               <div type="textpart" subtype="verse" n="4">
                  <p>ܐܦ ܨܦܪܐ ܐܫܟܚܬ ܠܗ̇ ܒܝܬܐ ܘܫܘܦܢܝܢܐ ܩܢܐ ܪܒܝܘ ܦܪ̈ܘܓܐ ܥܠ ܓܢܒ ܡܕܒܚܟ ܡܪܝܐܚܝܠܬܢܐ ܡܠܟܝ ܘܐܠܗܝ</p>
               </div>
               <div type="textpart" subtype="verse" n="5">
                  <p>ܛܘܒܝܗܘܢ ܠܕܥܡܪܝܢ ܒܒܝܬܟ ܢܫܒܚܘܢܟ ܠܥܠܡ</p>
               </div>
               <div type="textpart" subtype="verse" n="6">
                  <p>ܛܘܒܘܗܝ ܠܒܪܢܫܐ ܕܐܢܬ ܗܘ ܡܣܝܥܢܗ ܘܫ̈ܒܝܠܝܟ ܒܠܒܗ</p>
               </div>
               <div type="textpart" subtype="verse" n="7">
                  <p>ܥܒܪܘ ܒܥܘܡܩܐ ܕܒܟܬܐ ܘܥܒܕܘܗܝ ܒܝܬ ܡܥܡܪܐ ܐܦ ܒܘܪܟܬܐ ܢܬܥܛܦ ܣܐܡ ܢܡܘܣܐ</p>
               </div>
               <div type="textpart" subtype="verse" n="8">
                  <p>ܢܐܙܠܘܢ ܡܢ ܚܝܠܐ ܠܚܝܠܐ ܘܢܬܚܙܐ ܐܠܗ ܐ̈ܠܗܝܢ ܒܨܗܝܘܢ</p>
               </div>
               <div type="textpart" subtype="verse" n="9">
                  <p>ܡܪܝܐ ܐܠܗܐ ܚܝܠܬܢܐ ܫܡܥ ܨܠܘܬܝ ܘܨܘܬ ܐܠܗܗ ܕܝܥܩܘܒ</p>
               </div>
               <div type="textpart" subtype="verse" n="10">
                  <p>ܘܚܙܝ ܐܢܬ ܐܠܗܐ ܡܣܝܥܢܢ ܘܚܘܪ ܒܐ̈ܦܝ ܡܫܝܚܟ</p>
               </div>
               <div type="textpart" subtype="verse" n="11">
                  <p>ܡܛܠ ܕܛܒ ܗܘ ܚܕ ܝܘܡ ܒܕܝܪܟ ܡܢ ܐܠܦ ܨܒܝܬ ܠܡܥܡܪ ܒܒܝܬܗ ܕܐܠܗܐ ܛܒ ܡܢ ܕܠܡܥܡܪܒܡܫܟܢܐ ܕܪ̈ܫܝܥܐ</p>
               </div>
               <div type="textpart" subtype="verse" n="12">
                  <p>ܡܛܠ ܕܡܬܪܣܝܢܢ ܘܥܕܘܪܢ ܡܪܝܐ ܗܘ ܐܠܗܐ ܪ̈ܚܡܐ ܘܐܝܩܪܐ ܢܬܠ ܡܪܝܐ ܘܠܐ ܢܟܠܐ ܛܒ̈ܬܗܡܢ ܐܝܠܝܢ ܕܡܗܠܟܝܢ ܒܬܡܝܡܘܬܐ</p>
               </div>
               <div type="textpart" subtype="verse" n="13">
                  <p>ܡܪܝܐ ܐܠܗܐ ܚܝܠܬܢܐ ܛܘܒܘܗܝ ܠܒܪܢܫܐ ܕܡܣܒܪ ܒܟ</p>
               </div>
            </div>
            <div type="textpart" subtype="chapter" n="85">
               <div type="textpart" subtype="verse" n="2">
                  <p>ܨܒܝܬ ܡܪܝܐ ܒܐܪܥܟ ܘܐܦܢܝܬ ܫܒܝܬܗ ܕܝܥܩܘܒ</p>
               </div>
               <div type="textpart" subtype="verse" n="3">
                  <p>ܫܒܩܬ ܥܘܠܗ ܕܥܡܟ ܘܟܣܝܬ ܟܠܗܘܢ ܚ̈ܛܗܝܗܘܢ</p>
               </div>
               <div type="textpart" subtype="verse" n="4">
                  <p>ܘܐܥܒܪܬ ܟܠܗ̇ ܚܡܬܟ ܘܐܗܦܟܬ ܚܡܬܐ ܕܪܘܓܙܟ</p>
               </div>
               <div type="textpart" subtype="verse" n="5">
                  <p>ܐܦܢܢ ܐܠܗܐ ܦܪܘܩܢ ܘܒܛܠ ܪܘܓܙܟ ܡܢܢ</p>
               </div>
               <div type="textpart" subtype="verse" n="6">
                  <p>ܘܠܐ ܠܥܠܡ ܬܪܓܙ ܥܠܝܢ ܘܠܐ ܬܛܪ ܪܘܓܙܟ ܠܕܪܕܪܝܢ</p>
               </div>
               <div type="textpart" subtype="verse" n="7">
                  <p>ܐܠܐ ܐܢܬ ܐܦܢܢܝ ܘܐܚܢܝ ܘܥܡܟ ܢܚܕܘܢ ܒܟ</p>
               </div>
               <div type="textpart" subtype="verse" n="8">
                  <p>ܚܘܢܝ ܡܪܝܐ ܛܝܒܘܬܟ ܘܦܘܪܩܢܟ ܗܒ ܠܢ</p>
               </div>
               <div type="textpart" subtype="verse" n="9">
                  <p>ܕܢܫܡܥ ܡܢܐ ܡܡܠܠ ܡܪܝܐ ܐܠܗܢ ܕܡܡܠܠ ܫܠܡܐ ܥܠ ܥܡܗ ܘܥܡ ܙܕܝܩ̈ܘܗܝ ܕܠܐ ܢܗܦܟܘܢܠܒܣܬܪܗܘܢ</p>
               </div>
               <div type="textpart" subtype="verse" n="10">
                  <p>ܩܪܝܒ ܗܘ ܦܘܪܩܢܗ ܠܕܚ̈ܠܘܗܝ ܢܫܪܐ ܐܝܩܪܗ ܒܐܪܥܢ</p>
               </div>
               <div type="textpart" subtype="verse" n="11">
                  <p>ܛܝܒܘܬܐ ܘܩܘܫܬܐ ܐܪܥܘܢܝ ܙܕܝܩܘܬܐ ܘܫܠܡܐ ܢܢܫܩܘܢ</p>
               </div>
               <div type="textpart" subtype="verse" n="12">
                  <p>ܗܝܡܢܘܬܐ ܬܐܥܐ ܡܢ ܐܪܥܐ ܘܙܕܝܩܘܬܐ ܐܕܝܩܬ ܡܢ ܫܡܝܐ</p>
               </div>
               <div type="textpart" subtype="verse" n="13">
                  <p>ܐܦ ܡܪܝܐ ܢܬܠ ܛܒܬ̈ܗ ܘܐܪܥܐ ܬܬܠ ܥ̈ܠܠܬܗ̇</p>
               </div>
               <div type="textpart" subtype="verse" n="14">
                  <p>ܘܙܕܝܩܐ ܩܕܡܘܗܝ ܢܗܠܟ ܘܢܣܝܡ ܒܐܪܥܐ ܗ̈ܠܟܬܗ</p>
               </div>
            </div>
            <div type="textpart" subtype="chapter" n="86">
               <div type="textpart" subtype="verse" n="1">
                  <p>ܨܠܝ ܡܪܝܐ ܐܕܢܟ ܘܥܢܝܢܝ ܡܛܠ ܕܡܣܟܢܐ ܐܢܐ ܘܒܝܫܐ</p>
               </div>
               <div type="textpart" subtype="verse" n="2">
                  <p>ܢܛܪ ܠܢܦܫܝ ܡܛܠ ܕܛܒ ܐܢܬ ܦܪܘܩ ܠܥܒܕܟ ܐܢܬ ܐܠܗܐ ܕܡܣܒܪ ܒܟ</p>
               </div>
               <div type="textpart" subtype="verse" n="3">
                  <p>ܪܚܡ ܥܠܝ ܡܪܝܐ ܡܛܠ ܕܠܘܬܟ ܐܩܪܐ ܒܟܠܝܘܡ</p>
               </div>
               <div type="textpart" subtype="verse" n="4">
                  <p>ܚܕܐ ܢܦܫܗ ܕܥܒܕܟ ܡܛܠ ܕܠܘܬܟ ܡܪܝܐ ܐܪܝܡܬ ܢܦܫܝ</p>
               </div>
               <div type="textpart" subtype="verse" n="5">
                  <p>ܡܛܠ ܕܐܢܬ ܡܪܝܐ ܛܒ ܐܢܬ ܘܣܓܝܐܐ ܛܝܒܘܬܟ ܠܟܠ ܕܩܪܝܢ ܠܟ</p>
               </div>
               <div type="textpart" subtype="verse" n="6">
                  <p>ܨܘܬ ܡܪܝܐ ܨܠܘܬܝ ܘܫܡܥ ܒܩܠܐ ܕܓܥܬܝ</p>
               </div>
               <div type="textpart" subtype="verse" n="7">
                  <p>ܒܝܘܡܐ ܕܐܘܠܨܢܝ ܩܪܝܬܟ ܘܥܢܝܬܢܝ</p>
               </div>
               <div type="textpart" subtype="verse" n="8">
                  <p>ܠܝܬ ܐܟܘܬܟ ܡܪܝܐ ܐܠܗܢ ܘܠܝܬ ܐܝܟ ܥܒ̈ܕܝܟ</p>
               </div>
               <div type="textpart" subtype="verse" n="9">
                  <p>ܟܠܗܘܢ ܥܡ̈ܡܐ ܕܥܒܕܬ ܢܐܬܘܢ ܘܢܣܓܕܘܢ ܠܟ ܡܪܝܐ ܘܢܫܒܚܘܢ ܠܫܡܟ</p>
               </div>
               <div type="textpart" subtype="verse" n="10">
                  <p>ܡܛܘܠ ܕܪܒ ܐܢܬ ܥܒܕ ܐܢܬ ܬܕܡܪ̈ܬܐ ܐܢܬ ܐܠܗܐ ܒܠܚܘܕܝܟ</p>
               </div>
               <div type="textpart" subtype="verse" n="11">
                  <p>ܚܘܢܝ ܡܪܝܐ ܐܘܪܚܟ ܘܐܗܠܟ ܒܩܘܫܬܐ ܢܚܕܐ ܠܒܝ ܒܐܝܠܝܢ ܕܕܚܠܝܢ ܠܫܡܟ</p>
               </div>
               <div type="textpart" subtype="verse" n="12">
                  <p>ܐܘܕܐ ܠܟ ܡܪܝܐ ܐܠܗܝ ܡܢ ܟܠܗ ܠܒܝ ܘܐܫܒܚ ܫܡܟ ܠܥܠܡ</p>
               </div>
               <div type="textpart" subtype="verse" n="13">
                  <p>ܡܛܠ ܕܛܝܒܘܬܟ ܣܓܝܬ ܥܠܝ ܘܦܨܝܬ ܢܦܫܝ ܡܢ ܫܝܘܠ ܬܚܬܝܬܐ</p>
               </div>
               <div type="textpart" subtype="verse" n="14">
                  <p>ܐܠܗܐ ܥܘ̈ܠܐ ܩܡܘ ܥܠܝ ܘܟܢܘܫܬܐ ܕܥܫ̈ܝܢܐ ܒܥܐܘܗ̇ ܠܢܦܫܝ ܘܠܐ ܐܬܕܟܪܘܟ</p>
               </div>
               <div type="textpart" subtype="verse" n="15">
                  <p>ܘܐܢܬ ܡܪܝܐ ܐܠܗܐ ܡܪܚܡܢܐ ܘܡܪܚܦܢܐ ܢܓܝܪ ܪܘܚܐ ܘܣܓܝ ܛܝܒܘܬܐ ܘܩܘܫܬܐ</p>
               </div>
               <div type="textpart" subtype="verse" n="16">
                  <p>ܐܬܦܢ ܥܠܝ ܘܪܚܡ ܥܠܝ ܗܒ ܚܝܠܐ ܠܥܒܕܟ ܘܦܪܘܩ ܠܒܪ ܐܡܬܟ</p>
               </div>
               <div type="textpart" subtype="verse" n="17">
                  <p>ܥܒܕ ܥܡܝ ܐܬܐ ܛܒܬܐ ܕܢܚܙܘܢ ܣܢܐ̈ܝ ܘܢܒܗܬܘܢ ܕܐܢܬ ܡܪܝܐ ܥܕܪܬܢܝ ܘܒܝܐܬܢܝ</p>
               </div>
            </div>
            <div type="textpart" subtype="chapter" n="87">
               <div type="textpart" subtype="verse" n="1">
                  <p>ܫܬܐ̈ܣܘܗܝ ܒܛܘܪܗ ܩܕܝܫܐ</p>
               </div>
               <div type="textpart" subtype="verse" n="2">
                  <p>ܪܚܡ ܡܪܝܐ ܠܬܪ̈ܥܝܗ̇ ܕܨܗܝܘܢ ܛܒ ܡܢ ܟܠܗܘܢ ܡܫ̈ܟܢܘܗܝ ܕܝܥܩܘܒ</p>
               </div>
               <div type="textpart" subtype="verse" n="3">
                  <p>ܝܩܝܪ̈ܬܐ ܐܬܡܠܠܝ ܒܟܝ ܩܪܝܬܗ ܕܐܠܗܢ</p>
               </div>
               <div type="textpart" subtype="verse" n="4">
                  <p>ܐܬܕܟܪ ܠܪܚܒ ܘܠܒܒܠ ܝܕܥ̈ܬܝ ܗܐ ܦܠܫ̈ܬܝܐ ܘܨܘܪ ܘܥܡܐ ܕܟܘܫ̈ܝܐ ܗܢܐ ܐܬܝܠܕ ܬܡܢ</p>
               </div>
               <div type="textpart" subtype="verse" n="5">
                  <p>ܘܠܨܗܝܘܢ ܐܬܐܡܪ ܓܒܪܐ ܓܢܒܪܐ ܐܬܝܠܕ ܒܗ̇ ܘܗܘ ܐܬܩܢܗ̇</p>
               </div>
               <div type="textpart" subtype="verse" n="6">
                  <p>ܡܪܝܐ ܢܡܢܐ ܒܟܬܒܐ ܠܥܡ̈ܡܐ ܗܢܐ ܐܬܝܠܕ ܬܡܢ</p>
               </div>
               <div type="textpart" subtype="verse" n="7">
                  <p>ܪ̈ܘܪܒܢܐ ܕܥܡܪܝܢ ܒܟܝ ܢܚܕܘܢ ܘܟܠ ܕܐܬܡܟܟܘ ܒܟܝ</p>
               </div>
            </div>
            <div type="textpart" subtype="chapter" n="88">
               <div type="textpart" subtype="verse" n="2">
                  <p>ܡܪܝܐ ܐܠܗܐ ܕܦܘܪܩܢܝ ܒܐܝܡܡܐ ܓܥܝܬ ܘܒܠܠܝܐ ܩܕܡܝܟ</p>
               </div>
               <div type="textpart" subtype="verse" n="3">
                  <p>ܬܥܘܠ ܩܕܡܝܟ ܨܠܘܬܝ ܘܐܪܟܢ ܐܕܢܟ ܠܒܥܘܬܝ</p>
               </div>
               <div type="textpart" subtype="verse" n="4">
                  <p>ܡܛܠ ܕܣܒܥܬ ܢܦܫܝ ܒܝܫ̈ܬܐ ܘܚܝ̈ܝ ܠܫܝܘܠ ܡܛܝܘ</p>
               </div>
               <div type="textpart" subtype="verse" n="5">
                  <p>ܐܬܚܫܒܬ ܥܡ ܢܚ̈ܬܝ ܓܘܒܐ ܘܗܘܝܬ ܐܝܟ ܓܒܪܐ ܕܠܝܬ ܠܗ ܐܝܠܐ</p>
               </div>
               <div type="textpart" subtype="verse" n="6">
                  <p>ܒܝܬ ܡܝ̈ܬܐ ܒܪ ܚܐܪ̈ܐ ܐܝܟ ܩ̈ܛܝܠܐ ܕܫܟܝܒܝܢ ܒܩܒܪ̈ܐ ܐܝܠܝܢ ܕܬܘܒ ܠܐ ܐܬܕܟܪܬܐܢܘܢ ܘܗܢܘܢ ܡܢ ܐܝ̈ܕܝܟ ܐܒܕܘ</p>
               </div>
               <div type="textpart" subtype="verse" n="7">
                  <p>ܐܚܬܬܢܝ ܠܓܘܒܐ ܬܚܬܝܐ ܠܚܫܘܟܐ ܘܠܛ̈ܠܠܝ ܡܘܬܐ</p>
               </div>
               <div type="textpart" subtype="verse" n="8">
                  <p>ܘܥܠܝ ܣܡܟ ܪܘܓܙܟ ܘܟܘܠܗܘܢ ܡܚܫ̈ܘܠܝܟ ܐܝܬܝܬ ܥܠܝ</p>
               </div>
               <div type="textpart" subtype="verse" n="9">
                  <p>ܐܪܚܩܬ ܡܢܝ ܝܕܥ̈ܝ ܘܥܒܕܬܢܝ ܠܗܘܢ ܛܡܐܐ ܐܬܟܠܝܬ ܕܠܐ ܐܦܘܩ</p>
               </div>
               <div type="textpart" subtype="verse" n="10">
                  <p>ܘܥܝܢܝ ܕܒܬ ܡܢ ܡܘܟܟܝ ܘܩܪܝܬܟ ܡܪܝܐ ܒܟܠܝܘܡ ܘܦܫܛܬ ܐܝ̈ܕܝ ܠܘܬܟ</p>
               </div>
               <div type="textpart" subtype="verse" n="11">
                  <p>ܗܐ ܠܡܝ̈ܬܐ ܥܒܕ ܐܢܬ ܬܕܡܪ̈ܬܐ ܘܓܢܒܪ̈ܐ ܢܩܘܡܘܢ ܘܢܘܕܘܢ ܠܟ</p>
               </div>
               <div type="textpart" subtype="verse" n="12">
                  <p>ܘܢܫܬܥܘܢ ܕܒܩܒܪ̈ܐ ܛܝܒܘܬܟ ܘܗܝܡܢܘܬܟ ܒܐܒܕܢܐ</p>
               </div>
               <div type="textpart" subtype="verse" n="13">
                  <p>ܬܬܝܕܥ ܒܚܫܘܟܐ ܬܕܡܘܪܬܟ ܘܙܕܝܩܘܬܟ ܒܐܪܥܐ ܕܐܬܛܥܝܬ</p>
               </div>
               <div type="textpart" subtype="verse" n="14">
                  <p>ܘܐܢܐ ܠܘܬܟ ܡܪܝܐ ܓܥܝܬ ܘܒܨܦܪܐ ܨܠܘܬܝ ܬܩܕܡ ܠܘܬܟ</p>
               </div>
               <div type="textpart" subtype="verse" n="15">
                  <p>ܠܐ ܬܛܥܐ ܠܢܦܫܝ ܡܪܝܐ ܘܠܐ ܬܗܦܟ ܐ̈ܦܝܟ ܡܢܝ</p>
               </div>
               <div type="textpart" subtype="verse" n="16">
                  <p>ܒܝܫܐ ܐܢܐ ܘܠܐܝܐ ܡܢ ܛܠܝܘܬܝ ܐܬܬܪܝܡܬ ܘܐܬܡܟܟܬ ܘܬܘܪܬ</p>
               </div>
               <div type="textpart" subtype="verse" n="17">
                  <p>ܘܥܠܝ ܥܒܪ ܪܘܓܙܟ ܘܕܠܘܚܝܟ ܫܬܩܢܝ</p>
               </div>
               <div type="textpart" subtype="verse" n="18">
                  <p>ܐܬܟܪܟܘܢܝ ܐܝܟ ܡ̈ܝܐ ܟܘܠܗ ܝܘܡܐ ܘܣܡܘ ܥܠܝ ܐܝܟ ܚܕܐ</p>
               </div>
               <div type="textpart" subtype="verse" n="19">
                  <p>ܐܪܚܩܬ ܡܢܝ ܪ̈ܚܡܝ ܘܚܒܪ̈ܝ ܘܝܕܥ̈ܝ ܐܦܪܩܬ ܡܢܝ</p>
               </div>
            </div>
            <div type="textpart" subtype="chapter" n="89">
               <div type="textpart" subtype="verse" n="2">
                  <p>ܛܝܒܘܬܗ ܕܡܪܝܐ ܠܥܠܡ ܐܙܡܪ ܘܠܕܪܕܪܝܢ ܐܘܕܥ ܗܝܡܢܘܬܗ ܒܦܘܡܝ</p>
               </div>
               <div type="textpart" subtype="verse" n="3">
                  <p>ܡܛܠ ܕܐܡܪ ܕܥܠܡܐ ܒܛܝܒܘܬܐ ܢܬܒܢܐ ܘܫܡܝܐ ܬܬܩܢ ܗܝܡܢܘܬܟ</p>
               </div>
               <div type="textpart" subtype="verse" n="4">
                  <p>ܩܝܡܐ ܐܩܝܡܬ ܠܓܒܝܝ ܘܝܡܝܬ ܠܕܘܝܕ ܥܒܕܝ</p>
               </div>
               <div type="textpart" subtype="verse" n="5">
                  <p>ܕܥܕܡܐ ܠܥܠܡ ܐܬܩܢ ܙܪܥܟ ܘܐܒܢܐ ܠܕܪܕܪܝܢ ܟܘܪܣܝܟ</p>
               </div>
               <div type="textpart" subtype="verse" n="6">
                  <p>ܢܘܕܘܢ ܫܡܝܐ ܬܕܡܪ̈ܬܟ ܡܪܝܐ ܘܗܝܡܢܘܬܟ ܒܥܕܬܐ ܕܩܕܝܫ̈ܐ</p>
               </div>
               <div type="textpart" subtype="verse" n="7">
                  <p>ܡܢܘ ܕܦܚܡ ܠܡܪܝܐ ܒܫ̈ܡܝ ܫܡܝܐ ܘܕܕܡܐ ܠܡܪܝܐ ܒܒܢ̈ܝ ܡܠܐ̈ܟܐ</p>
               </div>
               <div type="textpart" subtype="verse" n="8">
                  <p>ܐܠܗܐ ܩܡ ܒܥܕܬܐ ܕܩܕܝܫ̈ܐ ܪܒ ܘܕܚܝܠ ܥܠ ܟܠܗܘܢ ܕܚܕܪ̈ܘܗܝ</p>
               </div>
               <div type="textpart" subtype="verse" n="9">
                  <p>ܡܪܝܐ ܐܠܗܐ ܚܝܠܬܢܐ ܡܢܘ ܐܟܘܬܟ ܥܫܝܢܐ ܗܝܡܢܘܬܟ ܚܕܪ̈ܝܟ</p>
               </div>
               <div type="textpart" subtype="verse" n="10">
                  <p>ܐܢܬ ܫܠܝܛ ܐܢܬ ܒܓܐܝܘܬܗ ܕܝܡܐ ܘܕܠܘܚܝܐ ܕܓܠܠܘ̈ܗܝ ܐܢܬ ܡܫܬܩ</p>
               </div>
               <div type="textpart" subtype="verse" n="11">
                  <p>ܐܢܬ ܡܡܟܟ ܐܢܬ ܠܫܒܗܪ̈ܢܐ ܐܝܟ ܕܠܩ̈ܛܝܠܐ ܒܕܪܥܟ ܥܫܝܢܐ ܒܕܪܬ ܠܒ̈ܥܠܕܒܒܝܟ</p>
               </div>
               <div type="textpart" subtype="verse" n="12">
                  <p>ܕܝܠܟ ܐܢܘܢ ܫܡܝܐ ܘܕܝܠܟ ܗܝ ܐܪܥܐ ܬܒܝܠ ܒܡܠܐܗ̇ ܐܢܬ ܬܩܢܬ</p>
               </div>
               <div type="textpart" subtype="verse" n="13">
                  <p>ܠܓܪܒܝܐ ܘܠܬܝܡܢܐ ܐܢܬ ܒܪܝܬ ܬܒܘܪ ܘܚܪܡܘܢ ܠܫܡܟ ܗܘ ܡܫܒܚܝܢ</p>
               </div>
               <div type="textpart" subtype="verse" n="14">
                  <p>ܕܝܠܟ ܗܘ ܕܪܥܐ ܘܕܝܠܟ ܗܝ ܓܢܒܪܘܬܐ ܬܥܫܢ ܐܝܕܟ ܘܬܬܪܝܡ ܝܡܝܢܟ</p>
               </div>
               <div type="textpart" subtype="verse" n="15">
                  <p>ܒܙܕܝܩܘܬܐ ܘܒܕܝܢܐ ܡܬܩܢ ܟܘܪܣܝܟ ܒܛܝܒܘܬܐ ܘܒܩܘܫܬܐ ܡܩܕܡܝܢ ܐ̈ܦܝܟ</p>
               </div>
               <div type="textpart" subtype="verse" n="16">
                  <p>ܛܘܒܘܗܝ ܠܥܡܐ ܕܝܕܥ ܬܫܒܚ̈ܬܟ ܡܪܝܐ ܒܢܘܗܪܐ ܕܐ̈ܦܝܟ ܢܗܠܟܘܢ</p>
               </div>
               <div type="textpart" subtype="verse" n="17">
                  <p>ܘܒܫܡܟ ܢܕܘܨܘܢ ܟܠܝܘܡ ܘܒܙܕܝܩܘܬܟ ܢܬܬܪܝܡܘܢ</p>
               </div>
               <div type="textpart" subtype="verse" n="18">
                  <p>ܡܛܠ ܕܬܫܒܘܚܬܐ ܕܥܘܫܢܢ ܐܢܬ ܗܘ ܘܒܨܒܝܢܟ ܬܬܪܝܡ ܩܪܢܢ</p>
               </div>
               <div type="textpart" subtype="verse" n="19">
                  <p>ܡܛܠ ܕܡܪܝܐ ܗܘ ܬܘܟܠܢܢ ܘܩܕܝܫܐ ܕܐܝܣܪܝܠ ܡܠܟܢ</p>
               </div>
               <div type="textpart" subtype="verse" n="20">
                  <p>ܗܝܕܝܢ ܡܠܠ ܒܚ̈ܙܘܢܐ ܥܡ ܙܕܝܩ̈ܘܗܝ ܘܐܡܪ ܕܣܡܬ ܥܘܕܪܢܐ ܠܓܒܪܐ ܘܐܪܝܡܬ ܓܒܝܐ ܡܢܥܡܐ</p>
               </div>
               <div type="textpart" subtype="verse" n="21">
                  <p>ܘܐܫܟܚܬ ܠܕܘܝܕ ܥܒܕܝ ܡܫܚܐ ܕܩܘܕܫܝ ܡܫܚܬܗ</p>
               </div>
               <div type="textpart" subtype="verse" n="22">
                  <p>ܐܝܕܝ ܥܕܪܬܗ ܐܦ ܕܪܥܝ ܚܝܠܗ</p>
               </div>
               <div type="textpart" subtype="verse" n="23">
                  <p>ܘܠܐ ܐܗܢܝ ܡܕܡ ܒܥܠܕܒܒܗ ܘܒܪܗ ܕܥܘܠܐ ܠܐ ܡܟܟܗ</p>
               </div>
               <div type="textpart" subtype="verse" n="24">
                  <p>ܐܘܒܕ ܡܢ ܩܕܡܘܗܝ ܠܒ̈ܥܠܕܒܒܘܗܝ ܘܠܣܢܐ̈ܘܗܝ ܐܬܒܪ</p>
               </div>
               <div type="textpart" subtype="verse" n="25">
                  <p>ܗܝܡܢܘܬܝ ܘܛܝܒܘܬܝ ܥܡܗ ܘܒܫܡܝ ܬܬܪܝܡ ܩܪܢܗ</p>
               </div>
               <div type="textpart" subtype="verse" n="26">
                  <p>ܐܣܝܡ ܐܝܕܗ ܒܝܡܐ ܘܒܢܗܪ̈ܘܬܐ ܝܡܝܢܗ</p>
               </div>
               <div type="textpart" subtype="verse" n="27">
                  <p>ܗܘ ܢܩܪܝܢܝ ܐܒܝ ܐܢܬ ܐܠܗܝ ܘܦܪܘܩܝ ܬܩܝܦܐ</p>
               </div>
               <div type="textpart" subtype="verse" n="28">
                  <p>ܐܦ ܐܢܐ ܒܘܟܪܐ ܐܥܒܕܝܘܗܝ ܘܐܪܝܡܝܘܗܝ ܥܠ ܡ̈ܠܟܐ ܕܐܪܥܐ</p>
               </div>
               <div type="textpart" subtype="verse" n="29">
                  <p>ܘܠܥܠܡ ܐܛܪ ܠܗ ܛܝܒܘܬܝ ܘܩܝܡܝ ܢܬܗܝܡܢ ܒܗ</p>
               </div>
               <div type="textpart" subtype="verse" n="30">
                  <p>ܐܣܝܡ ܠܥܠܡ ܙܪܥܗ ܘܟܘܪܣܝܗ ܐܝܟ ܝܘܡ̈ܬܐ ܕܫܡܝܐ</p>
               </div>
               <div type="textpart" subtype="verse" n="31">
                  <p>ܐܢ ܢܫܒܩܘܢ ܒܢ̈ܘܗܝ ܢܡܘܣܝ ܘܒ̈ܦܘܩܕܢܝ ܠܐ ܢܗܠܟܘܢ</p>
               </div>
               <div type="textpart" subtype="verse" n="33">
                  <p>ܐܦܩܘܕ ܒܫܒܛܐ ܥܘܠܗܘܢ ܘܒܡܚܘܬܐ ܚ̈ܛܗܝܗܘܢ</p>
               </div>
               <div type="textpart" subtype="verse" n="34">
                  <p>ܘܛܝܒܘܬܝ ܠܐ ܐܥܒܪ ܡܢܗ ܘܠܐ ܐܕܓܠ ܒܗܝܡܢܘܬܝ</p>
               </div>
               <div type="textpart" subtype="verse" n="35">
                  <p>ܘܠܐ ܐܣܠܐ ܩܝܡܝ ܘܡܕܡ ܕܢܦܩ ܡܢ ܣ̈ܦܘܬܝ ܠܐ ܐܫܚܠܦ</p>
               </div>
               <div type="textpart" subtype="verse" n="36">
                  <p>ܚܕܐ ܝܡܝܬ ܒܩܘܕܫܝ ܠܕܘܝܕ ܘܠܐ ܐܟܕܒ</p>
               </div>
               <div type="textpart" subtype="verse" n="37">
                  <p>ܕܙܪܥܗ ܠܥܠܡ ܢܗܘܐ ܘܟܘܪܣܝܗ ܐܝܟ ܫܡܫܐ ܠܘܩܒܠܝ</p>
               </div>
               <div type="textpart" subtype="verse" n="38">
                  <p>ܘܐܝܟ ܣܗܪܐ ܢܬܩܢ ܠܥܠܡ ܣܗܕܐ ܒܫܡܝܐ ܡܗܝܡܢ</p>
               </div>
               <div type="textpart" subtype="verse" n="39">
                  <p>ܘܐܢܬ ܛܥܝܬܢܝ ܘܐܣܠܝܬܢܝ ܘܐܗܦܟܬ ܐ̈ܦܘܗܝ ܕܡܫܝܚܟ</p>
               </div>
               <div type="textpart" subtype="verse" n="40">
                  <p>ܘܐܣܠܝܬ ܩܝܡܗ ܕܥܒܕܟ ܘܐܪܡܝܬ ܒܐܪܥܐ ܟܠܝܠܗ</p>
               </div>
               <div type="textpart" subtype="verse" n="41">
                  <p>ܗܓܡܬ ܣܝ̈ܓܘܗܝ ܘܣܚܦܬ ܚܣ̈ܢܘܗܝ</p>
               </div>
               <div type="textpart" subtype="verse" n="42">
                  <p>ܘܕܫܘܗܝ ܟܠ ܥܒܪ̈ܝ ܐܘܪܚܐ ܘܗܘܐ ܚܣܕܐ ܠܫܒ̈ܒܘܗܝ</p>
               </div>
               <div type="textpart" subtype="verse" n="43">
                  <p>ܘܐܪܝܡܬ ܝܡܝܢܐ ܕܒ̈ܥܠܕܒܒܘܗܝ ܘܚܕܝܬ ܠܟܠܗܘܢ ܣܢܐ̈ܘܗܝ</p>
               </div>
               <div type="textpart" subtype="verse" n="44">
                  <p>ܘܐܗܦܟܬ ܥܘܕܪܢܐ ܕܣܦܣܝܪܗ ܘܠܐ ܣܝܥܬܝܗܝ ܒܩܪܒܐ</p>
               </div>
               <div type="textpart" subtype="verse" n="45">
                  <p>ܘܒܛܠܬ ܡܙܟܝ̈ܢܘܗܝ ܘܟܘܪܣܝܗ ܠܐܪܥܐ ܣܚܦܬ</p>
               </div>
               <div type="textpart" subtype="verse" n="46">
                  <p>ܘܒܨܪܬ ܝܘܡ̈ܬܐ ܕܛܠܝܘܬܗ ܘܐܥܛܦܬܝܗܝ ܒܗܬܬܐ</p>
               </div>
               <div type="textpart" subtype="verse" n="47">
                  <p>ܥܕܡܐ ܠܐܡܬܝ ܪܓܙ ܐܢܬ ܡܪܝܐ ܠܥܠܡ ܘܝܩܕ ܐܝܟ ܢܘܪܐ ܪܘܓܙܟ</p>
               </div>
               <div type="textpart" subtype="verse" n="48">
                  <p>ܐܬܕܟܪܝܢܝ ܡܢ ܚܦܪܐ ܡܛܘܠ ܕܠܐ ܗܘܐ ܣܪܝܩܐܝܬ ܒܪܝܬ ܠܟܠܗܘܢ ܒܢܝܢܫ̈ܐ</p>
               </div>
               <div type="textpart" subtype="verse" n="49">
                  <p>ܡܢܘ ܓܒܪܐ ܕܢܚܐ ܘܠܐ ܢܚܙܐ ܡܘܬܐ ܘܢܦܨܐ ܢܦܫܗ ܡܢ ܐܝܕܐ ܕܫܝܘܠ</p>
               </div>
               <div type="textpart" subtype="verse" n="50">
                  <p>ܐܝܟܐ ܐܢܝܢ ܛܝ̈ܒܘܬܟ ܡܪܝܐ ܩܕܡܝ̈ܬܐ ܕܝܡܝܬ ܠܕܘܝܕ ܒܗܝܡܢܘܬܐ</p>
               </div>
               <div type="textpart" subtype="verse" n="51">
                  <p>ܐܬܕܟܪ ܡܪܝܐ ܚܣܕܗ ܕܥܒܕܟ ܕܫܩܠܬ ܒܚ̈ܝܝ ܟܠܗ ܪܢܝܗܘܢ ܕܥܡ̈ܡܐ</p>
               </div>
               <div type="textpart" subtype="verse" n="52">
                  <p>ܚܣܕܘܢܝ ܒ̈ܥܠܕܒܒܝܟ ܡܪܝܐ ܘܚܣܕܘ ܥܩ̈ܒܘܗܝ ܕܡܫܝܚܟ</p>
               </div>
               <div type="textpart" subtype="verse" n="53">
                  <p>ܒܪܝܟ ܗܘ ܡܪܝܐ ܠܥܠܡ ܐܡܝܢ ܘܐܡܝܢ</p>
               </div>
            </div>
            <div type="textpart" subtype="chapter" n="90">
               <div type="textpart" subtype="verse" n="1">
                  <p>ܡܪܝܐ ܒܝܬ ܡܥܡܪܐ ܗܘܝܬ ܠܢ ܠܕܪܕܪܝܢ</p>
               </div>
               <div type="textpart" subtype="verse" n="2">
                  <p>ܥܕܠܐ ܢܬܒܛܢܘܢ ܛܘܪ̈ܐ ܘܥܕ ܠܐ ܬܚܒܠ ܐܪܥܐ ܘܥܕ ܠܐ ܬܬܩܢ ܬܒܝܠ ܡܢ ܥܠܡ ܘܥܕܡܐܠܥܠܡ ܐܢܬ ܗܘ ܐܠܗܐ</p>
               </div>
               <div type="textpart" subtype="verse" n="3">
                  <p>ܕܐܗܦܟܬܝܗܝ ܠܒܪܢܫܐ ܥܕܡܐ ܠܡܘܟܟܐ ܘܐܡܪܬ ܕܬܘܒܘ ܒܢ̈ܝ ܐܢܫܐ</p>
               </div>
               <div type="textpart" subtype="verse" n="4">
                  <p>ܡܛܠ ܕܐܠܦ ܫܢ̈ܝܢ ܒܥܝܢ̈ܝܟ ܐܝܟ ܝܘܡܐ ܕܐܬܡܠܝ ܕܥܒܪ ܘܐܝܟ ܡܛܪܬܐ ܕܠܠܝܐ</p>
               </div>
               <div type="textpart" subtype="verse" n="5">
                  <p>ܫܪ̈ܒܬܗܘܢ ܫܢܬܐ ܢܗ̈ܘܝܢ ܘܒܨܦܪܐ ܐܝܟ ܥܘܦܝܐ ܬܚܠܦ</p>
               </div>
               <div type="textpart" subtype="verse" n="6">
                  <p>ܕܒܨܦܪܐ ܝܥܐ ܘܡܚܠܦ ܘܒܪܡܫܐ ܚܡܐ ܘܝܒܫ</p>
               </div>
               <div type="textpart" subtype="verse" n="7">
                  <p>ܡܛܠ ܕܓܡܪܢ ܒܪܘܓܙܟ ܘܒܚܡܬܟ ܐܬܕܠܚܢ</p>
               </div>
               <div type="textpart" subtype="verse" n="8">
                  <p>ܣܡܬ ܚ̈ܛܗܝܢ ܠܩܘܒܠܟ ܥܠܡܝܢܝ ܒܢܘܗܪܐ ܕܐ̈ܦܝܟ</p>
               </div>
               <div type="textpart" subtype="verse" n="9">
                  <p>ܡܛܠ ܕܟܠܗܘܢ ܝܘܡ̈ܝܢ ܓܡܪܘ ܒܪܘܓܙܟ ܘܓܡܪ ܫܢܝ̈ܢ ܐܝܟ ܓܘܓܝ</p>
               </div>
               <div type="textpart" subtype="verse" n="10">
                  <p>ܝܘܡ̈ܝܢ ܫܢܝ̈ܢ ܒܗܘܢ ܫܒܥܝܢ ܫܢ̈ܝܢ ܘܠܡܚܣܢ ܬܡܢܐܝܢ ܫܢܝ̈ܢ ܣܘܓܗܝܢ ܥܡܠܐ ܘܟܐ̈ܒܐܡܛܠ ܕܐܬܐ ܥܠܝܢ ܡܘܟܟܐ ܘܐܬܛܪܦܢ</p>
               </div>
               <div type="textpart" subtype="verse" n="11">
                  <p>ܡܢ ܝܕܥ ܥܘܫܢܐ ܕܪܘܓܙܟ ܘܕܚܠܬܐ ܕܪܘܓܙܟ</p>
               </div>
               <div type="textpart" subtype="verse" n="12">
                  <p>ܐܘܕܥܝܢܝ ܡܢܝܢܐ ܕܝܘ̈ܡܝܢ ܕܢܥܘܠ ܠܠܒܐ ܕܚܟܡܬܐ</p>
               </div>
               <div type="textpart" subtype="verse" n="13">
                  <p>ܐܬܦܢ ܡܪܝܐ ܥܕܡܐ ܠܐܡܬܝ ܠܐ ܡܒܝܐܐ ܐܢܬ ܠܥܒ̈ܕܝܟ</p>
               </div>
               <div type="textpart" subtype="verse" n="14">
                  <p>ܣܒܥܝܢܝ ܒܨܦܪܐ ܛܝܒܘܬܟ ܢܫܒܚ ܘܢܚܕܐ ܟܠܗܘܢ ܝܘܡ̈ܬܢ</p>
               </div>
               <div type="textpart" subtype="verse" n="15">
                  <p>ܚܕܢ ܡܛܠ ܕܡܝܬ ܥܘܠܢ ܘܫ̈ܢܝܐ ܕܚܙܝܢ ܒܗܝܢ ܒܝܫ̈ܬܐ</p>
               </div>
               <div type="textpart" subtype="verse" n="16">
                  <p>ܢܬܚܙܘܢ ܠܥܒ̈ܕܝܟ ܥܒ̈ܕܝܟ ܘܗܕܪܟ ܥܠ ܒܢܝ̈ܗܘܢ</p>
               </div>
               <div type="textpart" subtype="verse" n="17">
                  <p>ܬܗܘܐ ܒܣܝܡܘܬܗ ܕܡܪܝܐ ܐܠܗܢ ܥܠܝܢ ܕܥܒܕ ܐ̈ܝܕܘܗܝ ܐܬܩܢ ܥܠܝܢ ܘܒܥܒܕ ܐ̈ܝܕܘܗܝܬܩܢܢ</p>
               </div>
            </div>
            <div type="textpart" subtype="chapter" n="91">
               <div type="textpart" subtype="verse" n="1">
                  <p>ܝܬܒ ܒܣܬܪܗ ܕܡܪܝܡܐ ܘܒܛܠܠܗ ܕܐܠܗܐ ܡܫܬܒܚ</p>
               </div>
               <div type="textpart" subtype="verse" n="2">
                  <p>ܐܡܪ ܠܡܪܝܐ ܬܘܟܠܢܝ ܒܝܬ ܓܘܣܝ ܐܠܗܐ ܕܬܟܝܠ ܐܢܐ ܥܠܘܗܝ</p>
               </div>
               <div type="textpart" subtype="verse" n="3">
                  <p>ܕܗܘ ܢܦܨܝܟ ܡܢ ܦܚܐ ܕܬܘܩܠܬܐ ܘܡܢ ܡܡܠܠܐ ܕܣܪܝܩܘܬܐ</p>
               </div>
               <div type="textpart" subtype="verse" n="4">
                  <p>ܒܐܒܪ̈ܘܗܝ ܢܦܨܝܟ ܘܬܚܝܬ ܟܢ̈ܦܘܗܝ ܬܣܬܬܪ ܙܝܢܐ ܢܚܕܪܟ ܩܘܫܬܗ</p>
               </div>
               <div type="textpart" subtype="verse" n="5">
                  <p>ܠܐ ܬܕܚܠ ܡܢ ܕܚܠܬܗ ܕܠܠܝܐ ܘܡܢ ܓܐܪܐ ܕܦܪܚ ܒܐܝܡܡܐ</p>
               </div>
               <div type="textpart" subtype="verse" n="6">
                  <p>ܘܡܢ ܡܠܬܐ ܕܡܗܠܟܐ ܒܚܫܘܟܐ ܘܡܢ ܪܘܚܐ ܕܫܝܕܐ ܒܛܗܪܐ</p>
               </div>
               <div type="textpart" subtype="verse" n="7">
                  <p>ܢܦܠܘܢ ܡܢ ܣܛܪܟ ܐ̈ܠܦܐ ܘܪ̈ܒܘܬܐ ܡܢ ܝܡܝܢܟ ܘܠܘܬܟ ܠܐ ܢܬܩܪܒܘܢ</p>
               </div>
               <div type="textpart" subtype="verse" n="8">
                  <p>ܐܠܐ ܒܥܝܢ̈ܝܟ ܒܠܚܘܕ ܬܚܙܐ ܒܦܘܪܥܢܗܘܢ ܕܪ̈ܫܝܥܐ ܬܚܙܐ</p>
               </div>
               <div type="textpart" subtype="verse" n="9">
                  <p>ܡܛܠ ܕܐܢܬ ܗܘ ܡܪܝܐ ܬܘܟܠܢܝ ܕܒܡܪܘܡܐ ܣܡܬ ܡܥܡܪܟ</p>
               </div>
               <div type="textpart" subtype="verse" n="10">
                  <p>ܠܐ ܬܩܪܘܒ ܠܟ ܒܝܫܬܐ ܘܡܚܘܬܐ ܠܐ ܬܬܩܪܒ ܠܡܫܟܢܟ</p>
               </div>
               <div type="textpart" subtype="verse" n="11">
                  <p>ܡܛܠ ܕܠܡܠܐ̈ܟܘܗܝ ܢܦܩܕ ܥܠܝܟ ܕܢܢܛܪܘܢܟ ܒܟܠܗܝܢ ܐܘܪ̈ܚܬܟ</p>
               </div>
               <div type="textpart" subtype="verse" n="12">
                  <p>ܘܥܠ ܕܪ̈ܥܝܗܘܢ ܢܫܩܠܘܢܟ ܕܠܐ ܬܬܩܠ ܒܪܓܠܟ</p>
               </div>
               <div type="textpart" subtype="verse" n="13">
                  <p>ܥܠ ܓܪܣܐ ܘܥܠ ܚܪܡܢܐ ܬܕܪܘܟ ܘܬܕܘܫ ܐܪܝܐ ܘܬܢܝܢܐ</p>
               </div>
               <div type="textpart" subtype="verse" n="14">
                  <p>ܡܛܠ ܕܠܝ ܒܥܐ ܐܦܨܝܘܗܝ ܘܐܥܫܢܝܘܗܝ ܡܛܠ ܕܝܕܥ ܫܡܝ</p>
               </div>
               <div type="textpart" subtype="verse" n="15">
                  <p>ܢܩܪܝܢܝ ܘܐܥܢܝܘܗܝ ܥܡܗ ܐܢܐ ܒܐܘܠܨܢܐ ܐܥܫܢܝܘܗܝ ܘܐܝܩܪܝܘܗܝ</p>
               </div>
               <div type="textpart" subtype="verse" n="16">
                  <p>ܢܘܓܪܐ ܕܝܘܡ̈ܬܐ ܐܣܒܥܝܘܗܝ ܘܐܚܘܝܘܗܝ ܦܘܪܩܢܝ</p>
               </div>
            </div>
            <div type="textpart" subtype="chapter" n="92">
               <div type="textpart" subtype="verse" n="2">
                  <p>ܛܒ ܠܡܘܕܝܘ ܠܡܪܝܐ ܘܠܡܙܡܪ ܠܫܡܟ ܡܪܝܡܐ</p>
               </div>
               <div type="textpart" subtype="verse" n="3">
                  <p>ܠܡܚܘܝܘ ܒܨܦܪܐ ܛܝܒܘܬܟ ܘܗܝܡܢܘܬܟ ܒ̈ܠܝܠܘܬܐ</p>
               </div>
               <div type="textpart" subtype="verse" n="4">
                  <p>ܐܢܐ ܐܩܘܫ ܒܟܢܪܐ ܕܥܣܪ ܘܐܩܘܫ ܒܩܝܬܪܐ</p>
               </div>
               <div type="textpart" subtype="verse" n="5">
                  <p>ܡܛܠ ܕܚܕܝܬܢܝ ܡܪܝܐ ܒܥܒ̈ܕܝܟ ܘܒܥܒܕ ܐ̈ܝܕܝܟ ܐܫܬܒܚ</p>
               </div>
               <div type="textpart" subtype="verse" n="6">
                  <p>ܡܐ ܪ̈ܘܪܒܝܢ ܥܒ̈ܕܝܟ ܡܪܝܐ ܘܛܒ ܥܡܝ̈ܩܢ ܡܚܫ̈ܒܬܟ</p>
               </div>
               <div type="textpart" subtype="verse" n="7">
                  <p>ܓܒܪܐ ܫܛܝܐ ܠܐ ܝܕܥ ܘܣܟܠܐ ܠܐ ܡܣܬܟܠ ܒܗܕܐ</p>
               </div>
               <div type="textpart" subtype="verse" n="8">
                  <p>ܡܐ ܕܦܪܥܝܢ ܪ̈ܫܝܥܐ ܐܝܟ ܥܣܒܐ ܘܫܘܚܝܢ ܟܠ ܥܒ̈ܕܝ ܥܘܠܐ ܕܢܐܒܕܘܢ ܠܥܠܡ ܥܠܡܝܢ</p>
               </div>
               <div type="textpart" subtype="verse" n="9">
                  <p>ܘܐܢܬ ܡܪܝܐ ܡܪܝܡܐ ܠܥܠܡ</p>
               </div>
               <div type="textpart" subtype="verse" n="10">
                  <p>ܡܛܠ ܕܗܐ ܒ̈ܥܠܕܒܒܝܟ ܡܪܝܐ ܡܛܠ ܕܗܐ ܒ̈ܥܠܕܒܒܝܟ ܢܐܒܕܘܢ ܘܢܬܒܕܪܘܢ ܟܠ ܥܒ̈ܕܝܥܘܠܐ</p>
               </div>
               <div type="textpart" subtype="verse" n="11">
                  <p>ܐܪܝܡܬ ܩܪ̈ܢܬܝ ܐܝܟ ܕܪܝܡܐ ܘܨܒܥܬܢܝ ܒܡܫܚܐ ܡܒܣܡܐ</p>
               </div>
               <div type="textpart" subtype="verse" n="12">
                  <p>ܘܚ̈ܙܝ ܥܝܢ̈ܝ ܒܒ̈ܥܠܕܒܒܝ ܘܒܒܝܫ̈ܐ ܕܩܝܡܝܢ ܥܠܝ ܢܫܡ̈ܥܢ ܐ̈ܕܢܝ</p>
               </div>
               <div type="textpart" subtype="verse" n="13">
                  <p>ܙܕܝܩܐ ܐܝܟ ܕܩܠܐ ܢܦܪܥ ܘܐܝܟ ܐܪ̈ܙܐ ܕܠܒܢܢ ܢܫܘܚ</p>
               </div>
               <div type="textpart" subtype="verse" n="14">
                  <p>ܕܢܨܝܒܝܢ ܒܒܝܬܗ ܕܡܪܝܐ ܘܒܕܪ̈ܘܗܝ ܕܐܠܗܢ ܢܦܪܥܘܢ</p>
               </div>
               <div type="textpart" subtype="verse" n="15">
                  <p>ܬܘܒ ܘܢܬܪܒܘܢ ܒܣܝܒܘܬܐ ܫܡ̈ܝܢܐ ܘܒܣ̈ܝܡܐ ܢܗܘܘܢ</p>
               </div>
               <div type="textpart" subtype="verse" n="16">
                  <p>ܘܢܚܘܘܢ ܕܬܪܝܨ ܗܘ ܡܪܝܐ ܥܫܝܢܐ ܘܠܝܬ ܒܗ ܥܘܠܐ</p>
               </div>
            </div>
            <div type="textpart" subtype="chapter" n="93">
               <div type="textpart" subtype="verse" n="1">
                  <p>ܡܪܝܐ ܐܡܠܟ ܘܓܐܝܘܬܐ ܠܒܫ ܠܒܫ ܡܪܝܐ ܥܘܫܢܐ ܘܐܬܥܫܢ ܘܐܬܩܢܗ̇ ܠܬܒܝܠ ܕܠܐ ܬܙܘܥ</p>
               </div>
               <div type="textpart" subtype="verse" n="2">
                  <p>ܡܬܩܢ ܗܘ ܟܘܪܣܝܟ ܡܢ ܩܕܝܡ ܘܡܢ ܥܠܡ ܐܢܬ ܗܘ</p>
               </div>
               <div type="textpart" subtype="verse" n="3">
                  <p>ܐܬܬܪܝܡܘ ܢܗܪ̈ܘܬܐ ܡܪܝܐ ܐܪܝܡܘ ܢܗܪ̈ܘܬܐ ܩܠܗܘܢ ܐܬܬܪܝܡܘ ܢܗܪ̈ܘܬܐ ܒܕܟܝܘܬܐ</p>
               </div>
               <div type="textpart" subtype="verse" n="4">
                  <p>ܡܢ ܩܠܐ ܕܡ̈ܝܐ ܣܓ̈ܝܐܐ ܥܫܝ̈ܢܝܢ ܡܚܫ̈ܘܠܘܗܝ ܕܝܡܐ ܡܫܒܚ ܒܡܪ̈ܘܡܐ ܡܪܝܐ</p>
               </div>
               <div type="textpart" subtype="verse" n="5">
                  <p>ܘܣ̈ܗܕܘܬܟ ܛܒ ܡܗܝ̈ܡܢܢ ܘܠܒܝܬܟ ܝܐܝܐ ܩܕܝܫܘܬܐ ܡܪܝܐ ܢܘܓܪܐ ܕܝܘܡ̈ܬܐ</p>
               </div>
            </div>
            <div type="textpart" subtype="chapter" n="94">
               <div type="textpart" subtype="verse" n="1">
                  <p>ܐܠܗܐ ܬܒܘܥܐ ܡܪܝܐ ܐܠܗܐ ܬܒܘܥܐ ܐܬܓܠܝ</p>
               </div>
               <div type="textpart" subtype="verse" n="2">
                  <p>ܐܬܬܪܝܡ ܕܝܢܗ̇ ܕܐܪܥܐ ܘܐܗܦܟ ܦܘܪܥܢܐ ܥܠ ܐܝܠܝܢ ܕܡܬܓܐܝܢ</p>
               </div>
               <div type="textpart" subtype="verse" n="3">
                  <p>ܥܕܡܐ ܠܐܡܬܝ ܪ̈ܫܝܥܐ ܡܪܝܐ ܥܕܡܐ ܠܐܡܬܝ ܪ̈ܫܝܥܐ ܡܫܬܒܗܪܝܢ</p>
               </div>
               <div type="textpart" subtype="verse" n="4">
                  <p>ܓܣܝܢ ܘܡܡܠܠܝܢ ܥܘܠܐ ܘܐܡܪܝܢ ܟܠ ܥܒ̈ܕܝ ܥܘܠܐ</p>
               </div>
               <div type="textpart" subtype="verse" n="5">
                  <p>ܕܡܟܟܘ ܠܥܡܟ ܡܪܝܐ ܘܠܝܪܬܘܬܟ ܫܥܒܕܘ</p>
               </div>
               <div type="textpart" subtype="verse" n="6">
                  <p>ܠܐܪ̈ܡܠܬܐ ܘܠܥܡܘܪ̈ܐ ܩܛܠܘ ܘܠܝܬ̈ܡܐ ܚܪܒܘ</p>
               </div>
               <div type="textpart" subtype="verse" n="7">
                  <p>ܘܐܡܪܘ ܕܠܐ ܚܙܐ ܡܪܝܐ ܘܠܐ ܡܣܬܟܠ ܐܠܗܗ ܕܝܥܩܘܒ</p>
               </div>
               <div type="textpart" subtype="verse" n="8">
                  <p>ܐܣܬܟܠܘ ܫ̈ܛܝܐ ܕܥܡܐ ܣܟ̈ܠܐ ܥܕܡܐ ܠܐܡܬܝ ܠܐ ܡܣܬܟܠܝܢ ܐܢܬܘܢ</p>
               </div>
               <div type="textpart" subtype="verse" n="9">
                  <p>ܗܘ ܕܢܨܒ ܐ̈ܕܢܐ ܕܠܡܐ ܠܐ ܫܡܥ ܗܘ ܕܒܪܐ ܥܝ̈ܢܐ ܕܠܡܐ ܠܐ ܡܣܬܟܠ</p>
               </div>
               <div type="textpart" subtype="verse" n="10">
                  <p>ܗܘ ܕܪܕܐ ܥܡ̈ܡܐ ܕܠܡܐ ܠܐ ܡܟܣ ܗܘ ܕܡܠܦ ܠܒܪ ܐܢܫܐ ܝܕܥܬܐ</p>
               </div>
               <div type="textpart" subtype="verse" n="11">
                  <p>ܡܪܝܐ ܝܕܥ ܡܚܫܒ̈ܬܗܘܢ ܕܒܢܝܢܫ̈ܐ ܡܛܠ ܕܠܗܓܐ ܐܢܘܢ</p>
               </div>
               <div type="textpart" subtype="verse" n="12">
                  <p>ܛܘܒܘܗܝ ܠܒܪܢܫܐ ܕܬܪܕܝܘܗܝ ܐܢܬ ܡܪܝܐ ܘܡܢ ܢܡܘܣܟ ܬܠܦܝܘܗܝ</p>
               </div>
               <div type="textpart" subtype="verse" n="13">
                  <p>ܘܬܢܝܚܝܘܗܝ ܡܢ ܝܘܡ̈ܬܐ ܒܝܫ̈ܐ ܥܕܡܐ ܕܢܬܚܦܪ ܠܪ̈ܫܝܥܐ ܓܘܡܨܐ</p>
               </div>
               <div type="textpart" subtype="verse" n="14">
                  <p>ܡܛܠ ܕܠܐ ܡܪܦܐ ܡܪܝܐ ܠܥܡܗ ܘܠܝܪܬܘܬܗ ܠܐ ܫܒܩ</p>
               </div>
               <div type="textpart" subtype="verse" n="15">
                  <p>ܡܛܠ ܕܒܬܪ ܙܕܝܩܐ ܗܦܟ ܕܝܢܐ ܘܒܬܪܗ ܟܠܗܘܢ ܬܪ̈ܝܨܝ ܠܒܐ</p>
               </div>
               <div type="textpart" subtype="verse" n="16">
                  <p>ܡܢܘ ܢܩܘܡ ܠܝ ܥܡ ܒܝܫ̈ܐ ܘܡܢܘ ܢܬܛܝܒ ܠܝ ܥܡ ܥܒ̈ܕܝ ܥܘܠܐ</p>
               </div>
               <div type="textpart" subtype="verse" n="17">
                  <p>ܐܠܘ ܠܐ ܡܪܝܐ ܕܗܘܐ ܠܝ ܥܕܘܪܐ ܥܕ ܩܠܝܠ ܫܪܝܐ ܗܘܬ ܢܦܫܝ ܒܕܐܘܘܢܐ</p>
               </div>
               <div type="textpart" subtype="verse" n="18">
                  <p>ܐܢܐ ܐܡܪܬ ܕܡ̈ܛܝ ܪ̈ܓܠܝ ܘܛܝܒܘܬܟ ܡܪܝܐ ܣܡܟܬܢܝ</p>
               </div>
               <div type="textpart" subtype="verse" n="19">
                  <p>ܒܣܘܓܐܐ ܕܟܐ̈ܒܘܗܝ ܕܠܒܝ ܒܘ̈ܝܐܝܟ ܦܪܩܘܗ̇ ܠܢܦܫܝ</p>
               </div>
               <div type="textpart" subtype="verse" n="20">
                  <p>ܠܐ ܢܚܒܪ ܥܡܟ ܟܘܪܣܝܐ ܕܥܘ̈ܠܐ ܕܓܒܠܘ ܥܘܠܐ ܥܠ ܢܡܘܣܟ</p>
               </div>
               <div type="textpart" subtype="verse" n="21">
                  <p>ܘܨܠܝܢ ܠܡܨܕ ܢܦܫܗ ܕܙܕܝܩܐ ܘܕܡܗ ܕܙܟܝܐ ܡܚܝܒܝܢ</p>
               </div>
               <div type="textpart" subtype="verse" n="22">
                  <p>ܘܗܘܐ ܠܝ ܡܪܝܐ ܡܥܫܢܢܐ ܐܠܗܐ ܬܩܝܦܐ ܡܥܕܪܢܐ</p>
               </div>
               <div type="textpart" subtype="verse" n="23">
                  <p>ܐܗܦܟ ܥܠܝܗܘܢ ܥܘܠܗܘܢ ܘܒܒܝܫܘܬܗܘܢ ܫܬܩ ܐܢܘܢ ܫܬܩ ܐܢܘܢ ܡܪܝܐ ܐܠܗܢ</p>
               </div>
            </div>
            <div type="textpart" subtype="chapter" n="95">
               <div type="textpart" subtype="verse" n="1">
                  <p>ܬܘ ܢܫܒܚ ܠܡܪܝܐ ܘܢܙܡܪ ܠܐܠܗܢ ܦܪܘܩܐ</p>
               </div>
               <div type="textpart" subtype="verse" n="2">
                  <p>ܢܩܕܡ ܐ̈ܦܘܗܝ ܒܬܘܕܝܬܐ ܘܒܙܡܝܪ̈ܬܐ ܢܫܒܚܝܘܗܝ</p>
               </div>
               <div type="textpart" subtype="verse" n="3">
                  <p>ܡܛܠ ܕܐܠܗܐ ܗܘ ܪܒܐ ܡܪܝܐ ܡܠܟܐ ܕܪܒ ܥܠ ܟܠܗܘܢ ܐ̈ܠܗܐ</p>
               </div>
               <div type="textpart" subtype="verse" n="4">
                  <p>ܕܒܐ̈ܝܕܘܗܝ ܐܢܝܢ ܫܬܐ̈ܣܝܗ̇ ܕܐܪܥܐ ܘܪܘܡܐ ܕܛܘܪ̈ܐ</p>
               </div>
               <div type="textpart" subtype="verse" n="5">
                  <p>ܕܝܠܗ ܗܘ ܝܡܐ ܘܗܘ ܥܒܕܗ ܘܝܒܝܫܬܐ ܐ̈ܝܕܘܗܝ ܓܒܠ</p>
               </div>
               <div type="textpart" subtype="verse" n="6">
                  <p>ܬܘ ܢܒܪܘܟ ܘܢܣܓܘܕ ܠܗ ܘܢܒܪܟܝܘܗܝ ܠܡܪܝܐ ܕܥܒܕܢ</p>
               </div>
               <div type="textpart" subtype="verse" n="7">
                  <p>ܡܛܠ ܕܗܘܝܘ ܐܠܗܢ ܘܚܢܢ ܥܡܐ ܕܝܠܗ ܘܥܢܐ ܕܡܪܥܝܬܗ ܝܘܡܢܐ ܐܢ ܒܩܠܗ ܬܫܡܥܘܢ</p>
               </div>
               <div type="textpart" subtype="verse" n="8">
                  <p>ܠܐ ܬܩܫܘܢ ܠܒ̈ܘܬܟܘܢ ܠܡܪܓܙܘܬܗ ܐܝܟ ܡܡܪ̈ܡܪܢܐ ܘܐܝܟ ܝܘܡܐ ܕܢܣܝܘܢܐ ܕܒܡܕܒܪܐ</p>
               </div>
               <div type="textpart" subtype="verse" n="9">
                  <p>ܕܢܣܝܘܢܝ ܐ̈ܒܗܝܟܘܢ ܘܒܩܘ ܚܙܘ ܥܒ̈ܕܝ</p>
               </div>
               <div type="textpart" subtype="verse" n="10">
                  <p>ܐܪ̈ܒܥܝܢ ܫܢܝ̈ܢ ܡܐܢܬ ܠܝ ܒܕܪܐ ܗܘ ܘܐܡܪܬ ܕܥܡܐ ܗܘ ܕܛܥܐ ܠܒܗܘܢ ܘܗܢܘܢ ܠܐ ܝܕܥܘܐܘܪ̈ܚܬܝ</p>
               </div>
               <div type="textpart" subtype="verse" n="11">
                  <p>ܐܝܟ ܕܝܡܝܬ ܒܪܘܓܙܝ ܕܠܐ ܢܥܠܘܢ ܠܢܝܚܬܝ</p>
               </div>
            </div>
            <div type="textpart" subtype="chapter" n="96">
               <div type="textpart" subtype="verse" n="1">
                  <p>ܫܒܚܘ ܠܡܪܝܐ ܬܫܒܘܚܬܐ ܚܕܬܐ ܫܒܚܘ ܠܡܪܝܐ ܟܘܠܗ̇ ܐܪܥܐ</p>
               </div>
               <div type="textpart" subtype="verse" n="2">
                  <p>ܫܒܚܘ ܠܡܪܝܐ ܘܒܪܟܘ ܠܫܡܗ ܣܒܪܘ ܡܢ ܝܘܡ ܠܝܘܡ ܦܘܪܩܢܗ</p>
               </div>
               <div type="textpart" subtype="verse" n="3">
                  <p>ܘܐܫܬܥܘ ܒܥܡ̈ܡܐ ܐܝܩܪܗ ܘܒܟܠܗܘܢ ܥܡ̈ܡܐ ܥܒ̈ܕܘܗܝ</p>
               </div>
               <div type="textpart" subtype="verse" n="4">
                  <p>ܡܛܠ ܕܪܒ ܗܘ ܡܪܢ ܘܡܫܒܚ ܛܒ ܘܕܚܝܠ ܥܠ ܟܠܗܘܢ ܐ̈ܠܗܐ</p>
               </div>
               <div type="textpart" subtype="verse" n="5">
                  <p>ܡܛܠ ܕܟܠܗܘܢ ܐ̈ܠܗܐ ܕܥܡ̈ܡܐ ܣܪ̈ܝܩܝܢ ܐܢܘܢ ܘܡܪܝܐ ܫܡܝܐ ܥܒܕ</p>
               </div>
               <div type="textpart" subtype="verse" n="6">
                  <p>ܙܝܘܐ ܘܫܘܒܚܐ ܩܕܡܘܗܝ ܥܘܫܢܐ ܘܬܫܒܘܚܬܐ ܒܡܩܕܫܗ</p>
               </div>
               <div type="textpart" subtype="verse" n="7">
                  <p>ܗܒܘ ܠܡܪܝܐ ܫܪ̈ܒܬܐ ܕܥܡ̈ܡܐ ܗܒܘ ܠܡܪܝܐ ܬܫܒܘܚܬܐ ܘܐܝܩܪܐ</p>
               </div>
               <div type="textpart" subtype="verse" n="8">
                  <p>ܗܒܘ ܠܡܪܝܐ ܐܝܩܪܐ ܠܫܡܗ ܫܩܘܠܘ ܩܘܪ̈ܒܢܐ ܘܥܘܠܘ ܠܕܪ̈ܘܗܝ</p>
               </div>
               <div type="textpart" subtype="verse" n="9">
                  <p>ܣܓܘܕܘ ܠܡܪܝܐ ܒܕܪܬܐ ܕܩܘܕܫܗ ܬܙܘܥ ܡܢ ܩܕܡܘܗܝ ܟܘܠܗ̇ ܐܪܥܐ</p>
               </div>
               <div type="textpart" subtype="verse" n="10">
                  <p>ܐܡܪܘ ܒܝܬ ܥܡ̈ܡܐ ܕܡܪܝܐ ܐܡܠܟ ܘܐܬܩܢܗ̇ ܠܬܒܝܠ ܕܠܐ ܬܙܘܥ ܢܕܘܢ ܠܥܡ̈ܡܐ ܒܬܪܝܨܘܬܐ</p>
               </div>
               <div type="textpart" subtype="verse" n="11">
                  <p>ܢܚܕܘܢ ܫܡܝܐ ܘܬܕܘܨ ܐܪܥܐ ܢܪܘܙ ܝܡܐ ܒܡܠܐܗ</p>
               </div>
               <div type="textpart" subtype="verse" n="12">
                  <p>ܢܥܫ̈ܢܢ ܚܩ̈ܠܬܐ ܘܟܠ ܕܐܝܬ ܒܗܝܢ ܗܝ ܕܝܢ ܢܫܒܚܘܢ ܟܠܗܘܢ ܐܝ̈ܠܢܐ ܕܥܒܐ</p>
               </div>
               <div type="textpart" subtype="verse" n="13">
                  <p>ܩܕܡ ܡܪܝܐ ܕܐܬܐ ܠܡܕܢܗ̇ ܠܐܪܥܐ ܕܐܢ ܬܒܝܠ ܒܙܕܝܩܘܬܐ ܘܠܥܡ̈ܡܐ ܒܗܝܡܢܘܬܐ</p>
               </div>
            </div>
            <div type="textpart" subtype="chapter" n="97">
               <div type="textpart" subtype="verse" n="1">
                  <p>ܡܪܝܐ ܐܡܠܟ ܬܕܘܨ ܐܪܥܐ ܢܚ̈ܕܝܢ ܓܙܪ̈ܬܐ ܣ̈ܓܝܐܬܐ</p>
               </div>
               <div type="textpart" subtype="verse" n="2">
                  <p>ܥܢ̈ܢܐ ܘܥܪ̈ܦܠܐ ܚܕܪ̈ܘܗܝ ܒܙܕܝܩܘܬܐ ܘܒܕܝܢܐ ܡܬܩܢ ܟܘܪܣܝܗ</p>
               </div>
               <div type="textpart" subtype="verse" n="3">
                  <p>ܢܘܪܐ ܬܐܟܘܠ ܩܕܡܘܗܝ ܘܬܘܩܕ ܠܒ̈ܥܠܕܒܒܘܗܝ</p>
               </div>
               <div type="textpart" subtype="verse" n="4">
                  <p>ܐܢܗܪܘ ܒܪ̈ܩܘܗܝ ܠܬܒܝܠ ܚܙܬ ܘܐܬܕܠܚܬ ܐܪܥܐ</p>
               </div>
               <div type="textpart" subtype="verse" n="5">
                  <p>ܘܛܘܪ̈ܐ ܐܝܟ ܫܥܘܬܐ ܐܬܦܫܪܘ ܡܢ ܩܕܡ ܡܪܝܐ ܡܪܐ ܕܟܠܗ̇ ܐܪܥܐ</p>
               </div>
               <div type="textpart" subtype="verse" n="6">
                  <p>ܚܘܝܘ ܫܡܝܐ ܙܕܝܩܘܬܗ ܘܚܙܘ ܟܠܗܘܢ ܥܡ̈ܡܐ ܐܝܩܪܗ</p>
               </div>
               <div type="textpart" subtype="verse" n="7">
                  <p>ܢܒܗܬܘܢ ܟܠ ܕܥܒܕܝܢ ܦܬܟܪ̈ܐ ܘܡܫܬܒܗܪܝܢ ܒ̈ܓܠܝܦܐ ܣܓܘܕܘ ܠܗ ܟܘܠܗܘܢ ܡܠܐ̈ܟܘܗܝ</p>
               </div>
               <div type="textpart" subtype="verse" n="8">
                  <p>ܬܫܡܥ ܘܬܚܕܐ ܨܗܝܘܢ ܘܢܕܘ̈ܨܢ ܒܢ̈ܬ ܝܗܘܕܐ ܡܛܠ ܕܝܢ̈ܝܟ ܡܪܝܐ</p>
               </div>
               <div type="textpart" subtype="verse" n="9">
                  <p>ܡܛܠ ܕܐܢܬ ܗܘ ܡܪܝܐ ܡܪܝܡܐ ܥܠ ܟܠܗ̇ ܐܪܥܐ ܘܛܒ ܐܬܬܪܝܡܬ ܥܠ ܟܠܗܘܢ ܐ̈ܠܗܐ</p>
               </div>
               <div type="textpart" subtype="verse" n="10">
                  <p>ܪ̈ܚܡܘܗܝ ܕܡܪܝܐ ܣܢܝܢ ܠܒܝܫ̈ܬܐ ܘܢܛܪ ܢܦܫ̈ܬܐ ܕܙܕܝܩ̈ܘܗܝ ܘܡܢ ܐܝܕܐ ܕܪ̈ܫܝܥܐܢܦܨܐ ܐܢܘܢ</p>
               </div>
               <div type="textpart" subtype="verse" n="11">
                  <p>ܢܘܗܪܐ ܕܕܢܚ ܠܙܕܝ̈ܩܐ ܘܠܬܪ̈ܝܨܝ ܠܒܐ ܚܕܘܬܐ</p>
               </div>
               <div type="textpart" subtype="verse" n="12">
                  <p>ܚܕܘ ܙܕܝܩ̈ܐ ܒܡܪܝܐ ܘܐܘܕܘ ܠܕܘܟܪܢܐ ܕܩܘܕܫܗ</p>
               </div>
            </div>
            <div type="textpart" subtype="chapter" n="98">
               <div type="textpart" subtype="verse" n="1">
                  <p>ܫܒܚܘ ܠܡܪܝܐ ܬܫܒܘܚܬܐ ܚܕܬܐ ܡܛܘܠ ܕܬܕܡܘܪܬܐ ܥܒܕ ܦܪܩܬܗ ܝܡܝܢܗ ܘܕܪܥܗ ܩܕܝܫܐ</p>
               </div>
               <div type="textpart" subtype="verse" n="2">
                  <p>ܚܘܝ ܡܪܝܐ ܦܘܪܩܢܗ ܘܠܥܝܢ ܥܡ̈ܡܐ ܓܠܐ ܙܕܝܩܘܬܗ</p>
               </div>
               <div type="textpart" subtype="verse" n="3">
                  <p>ܐܬܕܟܪ ܛܝܒܘܬܗ ܘܗܝܡܢܘܬܗ ܠܕܒܝܬ ܐܝܣܪܝܠ ܘܚܙܘ ܟܠܗܘܢ ܥܒܪ̈ܝܗ̇ ܕܐܪܥܐ ܦܘܪܩܢܗܕܐܠܗܢ</p>
               </div>
               <div type="textpart" subtype="verse" n="4">
                  <p>ܫܒܚܘ ܠܡܪܝܐ ܟܠܗ̇ ܐܪܥܐ ܐܬܦܨܚܘ ܘܙܡܪܘ ܘܫܒܚܘ</p>
               </div>
               <div type="textpart" subtype="verse" n="5">
                  <p>ܙܡܪܘ ܠܡܪܝܐ ܒܟܢܪ̈ܐ ܘܒܩܠܐ ܕܙܡܪܐ</p>
               </div>
               <div type="textpart" subtype="verse" n="6">
                  <p>ܘܒܩܠܐ ܕܩܪ̈ܢܬܐ ܫܒܚܘ ܩܕܡ ܡܠܟܐ ܡܪܝܐ</p>
               </div>
               <div type="textpart" subtype="verse" n="7">
                  <p>ܢܙܘܥ ܝܡܐ ܒܡܠܐܗ ܬܒܝܠ ܘܥܡܘܪ̈ܝܗ̇</p>
               </div>
               <div type="textpart" subtype="verse" n="8">
                  <p>ܢܗܪ̈ܘܬܐ ܢܩܫܘܢ ܟܦܐ ܐܟܚܕܐ ܘܛܘܪ̈ܐ ܢܫܒܚܘܢ</p>
               </div>
               <div type="textpart" subtype="verse" n="9">
                  <p>ܩܕܡ ܡܪܝܐ ܕܐܬܐ ܠܡܕܢܗ̇ ܠܐܪܥܐ ܕܐܢ ܬܒܝܠ ܒܙܕܝܩܘܬܐ ܘܠܥܡ̈ܡܐ ܒܬܪܝܨܘܬܐ</p>
               </div>
            </div>
            <div type="textpart" subtype="chapter" n="99">
               <div type="textpart" subtype="verse" n="1">
                  <p>ܡܪܝܐ ܐܡܠܟ ܢܙܘܥܘܢ ܥܡ̈ܡܐ ܝܬܒ ܥܠ ܟܪ̈ܘܒܐ ܬܙܘܥ ܐܪܥܐ</p>
               </div>
               <div type="textpart" subtype="verse" n="2">
                  <p>ܡܪܝܐ ܪܒ ܒܨܗܝܘܢ ܘܪܡ ܥܠ ܟܠܗܘܢ ܥܡ̈ܡܐ</p>
               </div>
               <div type="textpart" subtype="verse" n="3">
                  <p>ܢܘܕܘܢ ܠܫܡܟ ܪܒܐ ܘܕܚܝܠܐ ܕܩܕܝܫ ܗܘ</p>
               </div>
               <div type="textpart" subtype="verse" n="4">
                  <p>ܥܘܫܢܗ ܕܡܠܟܐ ܪܚܡ ܕܝܢܐ ܐܢܬ ܬܩܢܬ ܬܪܝܨܘܬܐ ܘܕܝܢܐ ܘܙܕܝܩܘܬܐ ܒܝܥܩܘܒ ܐܢܬ ܥܒܕܬ</p>
               </div>
               <div type="textpart" subtype="verse" n="5">
                  <p>ܪܡܪܡܘ ܠܡܪܝܐ ܐܠܗܢ ܘܣܓܘܕܘ ܠܟܘܒܫܐ ܕܪ̈ܓܠܘܗܝ ܩܕܝܫ ܗܘ</p>
               </div>
               <div type="textpart" subtype="verse" n="6">
                  <p>ܡܘܫܐ ܘܐܗܪܘܢ ܒܟܘܡܪ̈ܘܗܝ ܘܫܡܘܐܝܠ ܒܩܪ̈ܝܝ ܫܡܗ ܕܩܪܘ ܠܡܪܝܐ ܘܥܢܐ ܐܢܘܢ</p>
               </div>
               <div type="textpart" subtype="verse" n="7">
                  <p>ܘܒܥܡܘܕܐ ܕܥܢܢܐ ܡܠܠ ܥܡܗܘܢ ܢܛܪܘ ܣܗܕܘܬܗ ܘܩܝܡܐ ܕܝܗܒ ܠܗܘܢ</p>
               </div>
               <div type="textpart" subtype="verse" n="8">
                  <p>ܡܪܝܐ ܐܠܗܢ ܐܢܬ ܥܢܝܬ ܐܢܘܢ ܐܠܗܐ ܬܒܘܥܐ ܗܘܝܬ ܠܗܘܢ ܦܪܘܥ ܐܢܘܢ ܐܝܟ ܥܒ̈ܕܝܗܘܢ</p>
               </div>
               <div type="textpart" subtype="verse" n="9">
                  <p>ܪܡܪܡܘ ܠܡܪܝܐ ܐܠܗܢ ܘܣܓܘܕܘ ܠܛܘܪܗ ܩܕܝܫܐ ܡܛܠ ܕܩܕܝܫ ܗܘ ܡܪܝܐ ܐܠܗܢ</p>
               </div>
            </div>
            <div type="textpart" subtype="chapter" n="100">
               <div type="textpart" subtype="verse" n="1">
                  <p>ܫܒܚܘ ܠܡܪܝܐ ܟܠܗ̇ ܐܪܥܐ</p>
               </div>
               <div type="textpart" subtype="verse" n="2">
                  <p>ܦܠܘܚܘ ܠܡܪܝܐ ܒܚܕܘܬܐ ܥܘܠܘ ܩܕܡܘܗܝ ܒܬܫܒܘܚܬܐ</p>
               </div>
               <div type="textpart" subtype="verse" n="3">
                  <p>ܕܥܘ ܕܗܘܝܘ ܡܪܝܐ ܐܠܗܢ ܘܗܘܝܘ ܥܒܕܢ ܘܠܐ ܗܘܐ ܚܢܢ ܥܡܗ ܚܢܢ ܘܥܢܐ ܕܡܪܥܝܬܗ</p>
               </div>
               <div type="textpart" subtype="verse" n="4">
                  <p>ܥܘܠܘ ܒܬܪ̈ܥܘܗܝ ܒܬܘܕܝܬܐ ܘܠܕܪ̈ܘܗܝ ܒܫܘܒܚܐ ܐܘܕܘ ܠܗ ܘܒܪܟܘ ܠܫܡܗ</p>
               </div>
               <div type="textpart" subtype="verse" n="5">
                  <p>ܡܛܠ ܕܛܒ ܗܘ ܡܪܝܐ ܘܠܥܠܡ ܛܝܒܘܬܗ ܘܠܕܪܕܪܝܢ ܗܝܡܢܘܬܗ</p>
               </div>
            </div>
            <div type="textpart" subtype="chapter" n="101">
               <div type="textpart" subtype="verse" n="1">
                  <p>ܛܝܒܘܬܐ ܘܕܝܢܐ ܐܙܡܪ ܘܠܟ ܐܫܒܚ ܡܪܝܐ</p>
               </div>
               <div type="textpart" subtype="verse" n="2">
                  <p>ܐܗܠܟ ܒܐܘܪܚܟ ܕܠܐ ܡܘܡ ܥܕܡܐ ܠܐܡܬܝ ܬܐܬܐ ܠܘܬܝ ܗܠܟܬ ܒܬܡܝܡܘܬܗ ܕܠܒܝ ܒܓܘ ܒܝܬܝ</p>
               </div>
               <div type="textpart" subtype="verse" n="3">
                  <p>ܘܠܐ ܣܡܬ ܠܘܩܒܠ ܥܝܢ̈ܝ ܡܠܬܐ ܕܥܘܠܐ ܠܕܥܒܕ ܒܝܫܬܐ ܣܢܝܬ ܘܠܐ ܢܩܦ ܠܝ</p>
               </div>
               <div type="textpart" subtype="verse" n="4">
                  <p>ܠܒܐ ܒܝܫܐ ܥܒܪ ܡܢܝ ܘܒܝܫܬܐ ܠܐ ܝܕܥܬ</p>
               </div>
               <div type="textpart" subtype="verse" n="5">
                  <p>ܠܡܢ ܕܐܟܠ ܩܪܨܐ ܕܚܒܪܗ ܒܣܬܪܐ ܡܘܒܕ ܗܘܝܬ ܠܕܪ̈ܡܢ ܥܝܢ̈ܘܗܝ ܘܪܘܝܚ ܠܒܗ ܥܡܗ ܠܐܐܟܠ ܗܘܝܬ</p>
               </div>
               <div type="textpart" subtype="verse" n="6">
                  <p>ܥܝܢ̈ܝ ܒܡܗ̈ܝܡܢܐ ܕܐܪܥܐ ܕܢܬܒܘܢ ܥܡܝ ܕܡܗܠܟ ܒܐܘܪܚܐ ܕܠܐ ܡܘܡ ܗܘ ܢܫܡܫܢܝ</p>
               </div>
               <div type="textpart" subtype="verse" n="7">
                  <p>ܘܠܐ ܢܬܒ ܒܓܘ ܒܝܬܝ ܕܥܒܕ ܢܟܠܐ ܘܡܡܠܠܐ ܟܕܒܐ ܠܐ ܢܬܩܢ ܩܕܡ ܥܝܢ̈ܝ</p>
               </div>
               <div type="textpart" subtype="verse" n="8">
                  <p>ܒܨܦܪܐ ܐܫܬܩ ܠܟܠܗܘܢ ܪ̈ܫܝܥܐ ܕܐܪܥܐ ܘܐܘܒܕ ܡܢ ܡܕܝܢܬܗ ܕܡܪܝܐ ܠܟܠܗܘܢ ܥܒ̈ܕܝܥܘܠܐ</p>
               </div>
            </div>
            <div type="textpart" subtype="chapter" n="102">
               <div type="textpart" subtype="verse" n="2">
                  <p>ܡܪܝܐ ܫܡܥ ܨܠܘܬܝ ܘܓܥܬܝ ܠܘܬܟ ܬܥܘܠ</p>
               </div>
               <div type="textpart" subtype="verse" n="3">
                  <p>ܠܐ ܬܗܦܟ ܐ̈ܦܝܟ ܡܢܝ ܒܝܘܡܐ ܕܐܘܠܨܢܝ ܐܠܐ ܐܪܟܢ ܠܝ ܐܕܢܟ ܒܝܘܡܐ ܕܐܩܪܝܟ ܘܒܥܓܠܥܢܝܢܝ</p>
               </div>
               <div type="textpart" subtype="verse" n="4">
                  <p>ܡܛܠ ܕܓܡܪܘ ܒܬܢܢܐ ܝܘ̈ܡܝ ܘܓܪ̈ܡܝ ܚܘܪܘ ܐܝܟ ܡܘܩ̈ܕܐ</p>
               </div>
               <div type="textpart" subtype="verse" n="5">
                  <p>ܚܡܐ ܠܒܝ ܐܝܟ ܥܣܒܐ ܘܝܒܫ ܡܛܠ ܕܛܥܝܬ ܡܐܟܘܠܬܗ ܕܠܚܡܝ</p>
               </div>
               <div type="textpart" subtype="verse" n="6">
                  <p>ܡܢ ܩܠܐ ܕܬܐ̈ܢܚܬܝ ܕܒܩ ܒܣܪܝ ܠܓܪ̈ܡܝ</p>
               </div>
               <div type="textpart" subtype="verse" n="7">
                  <p>ܘܐܬܕܡܝܬ ܠܩܩܐ ܕܒܡܕܒܪܐ ܘܗܘܝܬ ܐܝܟ ܥܘܕܐ ܒܚܪܒܬܐ</p>
               </div>
               <div type="textpart" subtype="verse" n="8">
                  <p>ܣܪܕܬ ܘܗܘܝܬ ܒܠܚܘܕܝ ܐܝܟ ܨܦܪܐ ܕܡܦܪܚܐ ܥܠ ܐܓܪ̈ܐ</p>
               </div>
               <div type="textpart" subtype="verse" n="9">
                  <p>ܟܠܗ ܝܘܡܐ ܚܣܕܘܢܝ ܒ̈ܥܠܕܒܒܝ ܘܡܫܒܚ̈ܢܝ ܒܝ ܝܡܝܘ</p>
               </div>
               <div type="textpart" subtype="verse" n="10">
                  <p>ܡܛܠ ܕܩܛܡܐ ܐܝܟ ܠܚܡܐ ܠܥܣܬ ܘܡܫܬܝ ܒܒܟܬܐ ܡܙܓܬ</p>
               </div>
               <div type="textpart" subtype="verse" n="11">
                  <p>ܡܢ ܩܕܡ ܚܡܬܟ ܘܪܘܓܙܟ ܕܐܪܝܡܬܢܝ ܘܫܕܝܬܢܝ</p>
               </div>
               <div type="textpart" subtype="verse" n="12">
                  <p>ܝܘܡ̈ܝ ܐܝܟ ܛܠܠܐ ܐܬܪܟܢܘ ܘܐܢܐ ܝܒܫܬ ܐܝܟ ܥܣܒܐ</p>
               </div>
               <div type="textpart" subtype="verse" n="13">
                  <p>ܘܐܢܬ ܡܪܝܐ ܠܥܠܡ ܩܝܡ ܐܢܬ ܘܕܘܟܪܢܟ ܠܕܪܕܪܝܢ</p>
               </div>
               <div type="textpart" subtype="verse" n="14">
                  <p>ܐܢܬ ܩܘܡ ܘܪܚܡ ܥܠ ܨܗܝܘܢ ܡܛܠ ܕܡܛܐ ܙܒܢܐ ܠܡܪܚܡܘ ܥܠܝܗ̇</p>
               </div>
               <div type="textpart" subtype="verse" n="15">
                  <p>ܡܛܠ ܕܨܒܘ ܥܒ̈ܕܝܟ ܒܟܐ̈ܦܝܗ̇ ܘܠܥܦܪܗ̇ ܪܚܡܘ</p>
               </div>
               <div type="textpart" subtype="verse" n="16">
                  <p>ܢܕܚܠܘܢ ܥܡ̈ܡܐ ܠܫܡܟ ܡܪܝܐ ܘܟܠܗܘܢ ܡ̈ܠܟܐ ܕܐܪܥܐ ܠܐܝܩܪܟ</p>
               </div>
               <div type="textpart" subtype="verse" n="17">
                  <p>ܡܛܠ ܕܒܢܐ ܡܪܝܐ ܠܨܗܝܘܢ ܘܡܬܚܙܐ ܒܫܘܒܚܗ</p>
               </div>
               <div type="textpart" subtype="verse" n="18">
                  <p>ܘܡܬܦܢܐ ܥܠ ܨܠܘܬܐ ܕܡܣ̈ܟܢܐ ܘܠܐ ܫܐܛ ܨܠܘܬܗܘܢ</p>
               </div>
               <div type="textpart" subtype="verse" n="19">
                  <p>ܬܬܟܬܒ ܗܕܐ ܠܕܪܐ ܐܚܪܝܐ ܥܡܐ ܕܡܬܒܪܐ ܢܫܒܚ ܠܡܪܝܐ</p>
               </div>
               <div type="textpart" subtype="verse" n="20">
                  <p>ܡܛܠ ܕܐܕܝܩ ܡܢ ܡܪܘܡܐ ܕܩܘܕܫܗ ܡܪܝܐ ܡܢ ܫܡܝܐ ܠܐܪܥܐ ܐܕܝܩ</p>
               </div>
               <div type="textpart" subtype="verse" n="21">
                  <p>ܠܡܫܡܥ ܐܢܩܬܗ ܕܐܣܝܪܐ ܘܠܡܫܪܐ ܒ̈ܢܝܐ ܡܢ ܡܘܬܐ</p>
               </div>
               <div type="textpart" subtype="verse" n="22">
                  <p>ܕܢܫܬܥܘܢ ܒܨܗܝܘܢ ܫܡܗ ܕܡܪܝܐ ܘܬܫܒܚ̈ܬܗ ܒܐܘܪܫܠܡ</p>
               </div>
               <div type="textpart" subtype="verse" n="23">
                  <p>ܡܐ ܕܐܬܟܢܫܘ ܥܡ̈ܡܐ ܐܟܚܕܐ ܘܡ̈ܠܟܘܬܐ ܠܡܦܠܚ ܠܡܪܝܐ</p>
               </div>
               <div type="textpart" subtype="verse" n="24">
                  <p>ܡܟܟܘ ܚܝܠܝ ܒܐܪܥܐ ܘܒܨܝܪܘܬܐ ܕܝܘܡ̈ܝ</p>
               </div>
               <div type="textpart" subtype="verse" n="25">
                  <p>ܐܡܪ ܠܝ ܠܐ ܬܣܩܢܝ ܒܦܠܓܘܬ ܝܘܡ̈ܝ ܘܠܕܪܕܪܝܢ ܫܢܝ̈ܟ</p>
               </div>
               <div type="textpart" subtype="verse" n="26">
                  <p>ܡܢ ܠܩܘܕܡܝܢ ܐܪܥܐ ܬܩܢܬ ܘܥܒܕ ܐ̈ܝܕܝܟ ܫܡܝܐ</p>
               </div>
               <div type="textpart" subtype="verse" n="27">
                  <p>ܗܢܘܢ ܥܒܪܝܢ ܘܐܢܬ ܩܝܡ ܐܢܬ ܘܟܠܗܘܢ ܐܝܟ ܠܒܘܫܐ ܒܠܝܢ ܘܐܝܟ ܡܪܛܘܛܐ ܡܬܚܠܦܝܢ</p>
               </div>
               <div type="textpart" subtype="verse" n="28">
                  <p>ܘܐܢܬ ܐܝܟ ܕܐܝܬܝܟ ܐܢܬ ܘܫ̈ܢܝܟ ܠܐ ܓܡܪ̈ܢ</p>
               </div>
               <div type="textpart" subtype="verse" n="29">
                  <p>ܘܒ̈ܢܝ ܥܒ̈ܕܝܟ ܢܫܪܘܢ ܒܐܪܥܐ ܘܙܪܥܗܘܢ ܩܕܡܝܟ ܢܬܩܢ</p>
               </div>
            </div>
            <div type="textpart" subtype="chapter" n="103">
               <div type="textpart" subtype="verse" n="1">
                  <p>ܒܪܟܝ ܢܦܫܝ ܠܡܪܝܐ ܘܟܠܗܘܢ ܓܪ̈ܡܝ ܠܫܡܗ ܩܕܝܫܐ</p>
               </div>
               <div type="textpart" subtype="verse" n="2">
                  <p>ܒܪܟܝ ܢܦܫܝ ܠܡܪܝܐ ܘܠܐ ܬܛܥܝܢ ܟܠܗܘܢ ܦܘܪ̈ܥܢܘܗܝ</p>
               </div>
               <div type="textpart" subtype="verse" n="3">
                  <p>ܕܫܒܩ ܠܟܝ ܟܠܗ ܥܘܠܟܝ ܘܡܐܣܐ ܟܠܗܘܢ ܟܐ̈ܒܝܟܝ</p>
               </div>
               <div type="textpart" subtype="verse" n="4">
                  <p>ܦܪܩ ܠܟܝ ܡܢ ܚܒܠܐ ܡܣܡܟ ܠܟܝ ܒܛܝܒܘܬܐ ܘܒܪ̈ܚܡܐ</p>
               </div>
               <div type="textpart" subtype="verse" n="5">
                  <p>ܡܣܒܥ ܒܛܒ̈ܬܐ ܓܘܫܡܟܝ ܡܚܕܬ ܐܝܟ ܕܢܫܪܐ ܥܠܝܡܘܬܟܝ</p>
               </div>
               <div type="textpart" subtype="verse" n="6">
                  <p>ܥܒܕ ܙܕܝܩܘܬܐ ܡܪܝܐ ܘܕܝܢܐ ܠܟܠܗܘܢ ܛܠܝܡ̈ܐ</p>
               </div>
               <div type="textpart" subtype="verse" n="7">
                  <p>ܡܚܘܐ ܐܘܪ̈ܚܬܗ ܠܡܘܫܐ ܘܠܒ̈ܢܝ ܐܝܣܪܐܝܠ ܥܒ̈ܕܘܗܝ</p>
               </div>
               <div type="textpart" subtype="verse" n="8">
                  <p>ܡܪܚܡܢ ܗܘ ܘܡܪܚܦܢ ܡܪܝܐ ܢܓܝܪܐ ܪܘܚܗ ܘܣܓܝܐܐ ܛܝܒܘܬܗ</p>
               </div>
               <div type="textpart" subtype="verse" n="9">
                  <p>ܡܛܠ ܕܠܐ ܐܠܡ ܠܥܠܡ ܘܠܐ ܠܥܠܡ ܢܛܪ ܪܘܓܙܗ</p>
               </div>
               <div type="textpart" subtype="verse" n="10">
                  <p>ܡܛܠ ܕܠܐ ܗܘܐ ܐܝܟ ܚ̈ܛܗܝܢ ܥܒܕ ܠܢ ܐܦܠܐ ܐܝܟ ܥܘܠܢ ܦܪܥܢ</p>
               </div>
               <div type="textpart" subtype="verse" n="11">
                  <p>ܡܛܠ ܕܐܝܟ ܕܪܡܝܢ ܫܡܝܐ ܡܢ ܐܪܥܐ ܗܟܢ ܥܫܢܬ ܛܝܒܘܬܗ ܕܡܪܝܐ ܥܠ ܕܚ̈ܠܘܗܝ</p>
               </div>
               <div type="textpart" subtype="verse" n="12">
                  <p>ܘܐܝܟ ܕܪܚܝܩܐ ܡܕܢܚܐ ܡܢ ܡܥܪܒܐ ܗܟܢ ܢܪܚܩ ܡܢܢ ܥܘܠܢ</p>
               </div>
               <div type="textpart" subtype="verse" n="13">
                  <p>ܘܐܝܟ ܕܡܪܚܡ ܐܒܐ ܥܠ ܒ̈ܢܝܐ ܡܪܚܡ ܡܪܝܐ ܥܠ ܕܚ̈ܠܘܗܝ</p>
               </div>
               <div type="textpart" subtype="verse" n="14">
                  <p>ܡܛܠ ܕܗܘ ܝܕܥ ܓܒܝܠܬܢ ܐܬܕܟܪ ܕܥܦܪܐ ܚܢܢ</p>
               </div>
               <div type="textpart" subtype="verse" n="15">
                  <p>ܒܪܢܫܐ ܐܝܟ ܥܡܝܪܐ ܝܘܡ̈ܘܗܝ ܘܐܝܟ ܥܘܦܝܐ ܕܚܩܠܐ ܗܟܢ ܝܥܐ</p>
               </div>
               <div type="textpart" subtype="verse" n="16">
                  <p>ܕܡܐ ܕܢܫܒܬ ܒܗ ܪܘܚܐ ܠܝܬܘܗܝ ܐܦܠܐ ܡܬܝܕܥܐ ܕܘܟܬܗ</p>
               </div>
               <div type="textpart" subtype="verse" n="17">
                  <p>ܛܝܒܘܬܗ ܕܡܪܝܐ ܡܢ ܥܠܡ ܗܝ ܘܥܕܡܐ ܠܥܠܡ ܥܠ ܕܚ̈ܠܘܗܝ ܘܙܕܝܩܘܬܗ ܠܒܢ̈ܝ ܒܢܝ̈ܗܘܢ</p>
               </div>
               <div type="textpart" subtype="verse" n="18">
                  <p>ܠܐܝܠܝܢ ܕܢܛܪܝܢ ܩܝܡܗ ܘܡܬܕܟܪܝܢ ܦܘܩ̈ܕܢܘܗܝ ܘܥܒܕܝܢ ܠܗܘܢ</p>
               </div>
               <div type="textpart" subtype="verse" n="19">
                  <p>ܡܪܝܐ ܒܫܡܝܐ ܡܬܩܢ ܟܘܪܣܝܗ ܘܡܠܟܘܬܗ ܒܟܠ ܫܠܝܛܐ</p>
               </div>
               <div type="textpart" subtype="verse" n="20">
                  <p>ܒܪܟܘ ܠܡܪܝܐ ܡܠܐ̈ܟܘܗܝ ܕܡܨܝܢ ܒܚܝܠܐ ܘܥܒܕܝܢ ܦܘܩ̈ܕܢܘܗܝ</p>
               </div>
               <div type="textpart" subtype="verse" n="21">
                  <p>ܒܪܟܘ ܠܡܪܝܐ ܟܠܗܘܢ ܚܝ̈ܠܘܬܗ ܘܡܫ̈ܡܫܢܘܗܝ ܕܥܒܕܝܢ ܨܒܝܢܗ</p>
               </div>
               <div type="textpart" subtype="verse" n="22">
                  <p>ܒܪܟܘ ܠܡܪܝܐ ܟܘܠܗܘܢ ܥܒ̈ܕܘܗܝ ܕܒܟܠܗ̇ ܐܪܥܐ ܫܘܠܛܢܗ ܒܪܟܝ ܢܦܫܝ ܠܡܪܝܐ</p>
               </div>
            </div>
            <div type="textpart" subtype="chapter" n="104">
               <div type="textpart" subtype="verse" n="1">
                  <p>ܒܪܟܝ ܢܦܫܝ ܠܡܪܝܐ ܡܪܝܐ ܐܠܗܝ ܝܪܒ ܛܒ ܙܝܘܐ ܘܗܕܪܐ ܠܒܫ</p>
               </div>
               <div type="textpart" subtype="verse" n="2">
                  <p>ܐܬܟܣܝ ܢܘܗܪܐ ܐܝܟ ܡܪܛܘܛܐ ܡܬܚ ܫܡܝܐ ܐܝܟ ܝܪܝܥܬܐ</p>
               </div>
               <div type="textpart" subtype="verse" n="3">
                  <p>ܥܒܕ ܒܡ̈ܝܐ ܡܕܝܪ̈ܘܗܝ ܘܣܡ ܥܠ ܥܢ̈ܢܐ ܡܪܟܒܬܗ ܘܡܗܠܟ ܥܠ ܟܢ̈ܦܝܗ̇ ܕܪܘܚܐ</p>
               </div>
               <div type="textpart" subtype="verse" n="4">
                  <p>ܥܒܕ ܡܠܐ̈ܟܘܗܝ ܪܘܚ ܘܡܫܡ̈ܫܢܘܗܝ ܢܘܪ ܝܩܕܐ</p>
               </div>
               <div type="textpart" subtype="verse" n="5">
                  <p>ܐܬܩܢ ܐܪܥܐ ܥܠ ܡܬܩ̈ܢܝܗ̇ ܕܠܐ ܬܙܘܥ ܠܥܠܡ ܥܠܡܝܢ</p>
               </div>
               <div type="textpart" subtype="verse" n="6">
                  <p>ܬܗܘܡܐ ܐܝܟ ܡܪܛܘܛܐ ܟܣܝܬܝܗܝ ܘܥܠ ܛܘܪ̈ܐ ܩܡܘ ܡ̈ܝܐ</p>
               </div>
               <div type="textpart" subtype="verse" n="7">
                  <p>ܡܢ ܟܐܬܟ ܥܪܩܝܢ ܘܡܢ ܩܠܐ ܕܪ̈ܥܡܝܟ ܡܬܪܗܒܝܢ</p>
               </div>
               <div type="textpart" subtype="verse" n="8">
                  <p>ܣܠܩܘ ܛܘܪ̈ܐ ܘܢܚܬܘ ܦܩ̈ܥܬܐ ܒܐܬܪܐ ܕܬܩܢܬ ܠܗܘܢ</p>
               </div>
               <div type="textpart" subtype="verse" n="9">
                  <p>ܬܚܘܡܐ ܣܡܬ ܠܗܘܢ ܕܠܐ ܢܥܒܪܘܢ ܘܢܟܣܘܢܗ̇ ܠܐܪܥܐ</p>
               </div>
               <div type="textpart" subtype="verse" n="10">
                  <p>ܫܕܪ ܡܒ̈ܘܥܐ ܒܢܚ̈ܠܐ ܘܒܝܢܬ ܛܘܪ̈ܐ ܡܗܠܟܝܢ</p>
               </div>
               <div type="textpart" subtype="verse" n="11">
                  <p>ܘܡܫܩܝܢ ܟܠܗ̇ ܚܝܘܬܐ ܕܕܒܪܐ ܘܣܒܥܝܢ ܥܪ̈ܕܐ ܕܨܗܝܢ</p>
               </div>
               <div type="textpart" subtype="verse" n="12">
                  <p>ܘܦܪܚܬܐ ܕܫܡܝܐ ܥܠܝܗܘܢ ܫܟܢܐ ܡܢ ܒܝܢܬ ܛܘܪ̈ܐ ܝܗܒܝܢ ܩܠܐ</p>
               </div>
               <div type="textpart" subtype="verse" n="13">
                  <p>ܡܫܩܐ ܛܘܪ̈ܐ ܡܢ ܡܕܝܪ̈ܘܗܝ ܡܢ ܦܐܪ̈ܝ ܥܒ̈ܕܝܟ ܬܣܒܥ ܐܪܥܐ</p>
               </div>
               <div type="textpart" subtype="verse" n="14">
                  <p>ܡܘܥܐ ܥܡܝܪܐ ܠܒܥܝܪܐ ܘܥܣܒܐ ܠܦܘܠܚܢܗ ܕܒܪܢܫܐ ܠܡܦܩܘ ܠܚܡܐ ܡܢ ܐܪܥܐ</p>
               </div>
               <div type="textpart" subtype="verse" n="15">
                  <p>ܚܡܪܐ ܡܚܕܐ ܠܒܗ ܕܒܪܢܫܐ ܘܡܦܨܚ ܐ̈ܦܘܗܝ ܒܡܫܚܐ ܠܚܡܐ ܣܡܟ ܠܒܗ ܕܒܪ ܐܢܫܐ</p>
               </div>
               <div type="textpart" subtype="verse" n="16">
                  <p>ܢܣܒܥܘܢ ܐ̈ܝܠܢܘܗܝ ܕܡܪܝܐ ܘܐܪ̈ܙܐ ܕܠܒܢܢ ܕܢܨܒ</p>
               </div>
               <div type="textpart" subtype="verse" n="17">
                  <p>ܬܡܢ ܐܩܢ ܨܦܪ̈ܐ ܘܚܘܪܒܐ ܩܢܗ ܒܫܪ̈ܘܝܢܐ</p>
               </div>
               <div type="textpart" subtype="verse" n="18">
                  <p>ܛܘܪ̈ܐ ܪ̈ܡܐ ܠܕܝ̈ܨܐ ܘܫ̈ܩܝܦܐ ܣܬܪܐ ܠܚ̈ܓܣܐ</p>
               </div>
               <div type="textpart" subtype="verse" n="19">
                  <p>ܥܒܕ ܣܗܪܐ ܠܙܒ̈ܢܐ ܘܫܡܫܐ ܝܕܥ ܙܒܢܐ ܕܡܥܪ̈ܒܘܗܝ</p>
               </div>
               <div type="textpart" subtype="verse" n="20">
                  <p>ܥܒܕ ܚܫܘܟܐ ܘܗܘܐ ܠܠܝܐ ܘܒܗ ܥܡܪ̈ܢ ܟܠܗܝܢ ܚܝ̈ܘܬܐ ܕܥܒܐ</p>
               </div>
               <div type="textpart" subtype="verse" n="21">
                  <p>ܐܪ̈ܝܘܬܐ ܢܗܡܝܢ ܠܡܬܒܪ ܘܠܡܒܥܐ ܡܢ ܐܠܗܐ ܡܐܟܘܠܬܗܘܢ</p>
               </div>
               <div type="textpart" subtype="verse" n="22">
                  <p>ܒܡܕܢܚ̈ܝ ܫܡܫܐ ܡܬܚܡܠܝܢ ܘܒܡܥܡܪ̈ܝܗܘܢ ܪܒܥܝܢ</p>
               </div>
               <div type="textpart" subtype="verse" n="23">
                  <p>ܢܦܩ ܒܪܢܫܐ ܠܥܒܕܗ ܘܠܦܘܠܚܢܗ ܥܕܡܐ ܠܪܡܫܐ</p>
               </div>
               <div type="textpart" subtype="verse" n="24">
                  <p>ܡܐ ܣܓܝܐܝܢ ܥܒ̈ܕܝܟ ܡܪܝܐ ܘܟܠܗܘܢ ܒܚܟܡܬܐ ܥܒܕܬ ܐܢܘܢ ܘܡܠܬ ܐܪܥܐ ܩܢܝܢܟ</p>
               </div>
               <div type="textpart" subtype="verse" n="25">
                  <p>ܗܢܘ ܝܡܐ ܪܒܐ ܘܐܪܘܚܬܐ ܕܐ̈ܝܕܝܐ ܕܒܗ ܐܝܬ ܪܚܫܐ ܕܠܐ ܡܢܝܢ ܚ̈ܝܘܬܐ ܪ̈ܘܪܒܬܐ ܥܡܕܩ̈ܕܩܬܐ</p>
               </div>
               <div type="textpart" subtype="verse" n="26">
                  <p>ܘܒܗ ܗܘ ܡܗ̈ܠܟܢ ܣܦܝ̈ܢܐ ܠܘܝܬܢ ܗܢܐ ܕܒܪܝܬ ܠܡܓܚܟ ܥܠܘܗܝ</p>
               </div>
               <div type="textpart" subtype="verse" n="27">
                  <p>ܟܠܗܘܢ ܠܟ ܗܘ ܡܣܟܝܢ ܕܬܬܠ ܠܗܘܢ ܡܐܟܘܠܬܐ ܒܙܒܢܗܘܢ</p>
               </div>
               <div type="textpart" subtype="verse" n="28">
                  <p>ܝܗܒ ܐܢܬ ܠܗܘܢ ܘܡܬܬܪܣܝܢ ܦܬܚ ܐܢܬ ܐܝܕܟ ܘܣܒܥܝܢ</p>
               </div>
               <div type="textpart" subtype="verse" n="29">
                  <p>ܡܗܦܟ ܐܢܬ ܐ̈ܦܝܟ ܘܡܬܕܠܚܝܢ ܫܩܠ ܐܢܬ ܪܘܚܗܘܢ ܘܡܝܬܝܢ ܘܠܥܦܪܗܘܢ ܗܦܟܝܢ</p>
               </div>
               <div type="textpart" subtype="verse" n="30">
                  <p>ܡܫܕܪ ܐܢܬ ܪܘܚܟ ܘܡܬܒܪܝܢ ܘܡܚܕܬ ܐܢܬ ܐ̈ܦܝܗ̇ ܕܐܪܥܐ</p>
               </div>
               <div type="textpart" subtype="verse" n="31">
                  <p>ܢܗܘܐ ܫܘܒܚܗ ܕܡܪܝܐ ܠܥܠܡ ܢܚܕܐ ܡܪܝܐ ܒܥܒ̈ܕܘܗܝ</p>
               </div>
               <div type="textpart" subtype="verse" n="32">
                  <p>ܕܚܐܪ ܒܐܪܥܐ ܘܙܝܥܐ ܘܟܐܐ ܒܛܘܪ̈ܐ ܘܬܢܝܢ</p>
               </div>
               <div type="textpart" subtype="verse" n="33">
                  <p>ܐܫܒܚ ܠܡܪܝܐ ܒܚܝ̈ܝ ܘܐܙܡܪ ܠܐܠܗܝ ܥܕ ܩܝܡ ܐܢܐ</p>
               </div>
               <div type="textpart" subtype="verse" n="34">
                  <p>ܬܒܣܡ ܠܗ ܬܫܒܘܚܬܝ ܘܐܢܐ ܐܚܕܐ ܒܡܪܝܐ</p>
               </div>
               <div type="textpart" subtype="verse" n="35">
                  <p>ܘܢܣܘܦܘܢ ܚ̈ܛܝܐ ܡܢ ܐܪܥܐ ܘܥܘ̈ܠܐ ܠܐ ܢܫܬܚܪܘܢ ܒܗ̇ ܒܪܟܝ ܢܦܫܝ ܠܡܪܝܐ</p>
               </div>
            </div>
            <div type="textpart" subtype="chapter" n="105">
               <div type="textpart" subtype="verse" n="1">
                  <p>ܐܘܕܘ ܠܡܪܝܐ ܘܩܪܘ ܫܡܗ ܘܚܘܘ ܒܥܡ̈ܡܐ ܥܒ̈ܕܘܗܝ</p>
               </div>
               <div type="textpart" subtype="verse" n="2">
                  <p>ܫܒܚܘܗܝ ܘܙܡܪܘ ܠܗ ܘܐܫܬܥܘ ܟܠܗܝܢ ܬܕܡܪ̈ܬܗ</p>
               </div>
               <div type="textpart" subtype="verse" n="3">
                  <p>ܫܒܚܘ ܠܫܡܐ ܕܩܘܕܫܗ ܢܚܕܐ ܠܒܗܘܢ ܕܐܝܠܝܢ ܕܒܥܝܢ ܠܡܪܝܐ</p>
               </div>
               <div type="textpart" subtype="verse" n="4">
                  <p>ܒܥܘ ܠܡܪܝܐ ܘܐܬܚܝܠܘ ܘܒܥܘ ܐ̈ܦܘܗܝ ܒܟܠܙܒܢ</p>
               </div>
               <div type="textpart" subtype="verse" n="5">
                  <p>ܐܬܕܟܪ ܬܕܡܪ̈ܬܗ ܕܥܒܕ ܬܕܡܪ̈ܬܗ ܘܕܝܢܐ ܕܦܘܡܗ</p>
               </div>
               <div type="textpart" subtype="verse" n="6">
                  <p>ܙܪܥܗ ܕܐܒܪܗܡ ܥܒܕܗ ܘܒܢ̈ܝ ܝܥܩܘܒ ܓܒ̈ܘܗܝ</p>
               </div>
               <div type="textpart" subtype="verse" n="7">
                  <p>ܗܘܝܘ ܡܪܝܐ ܐܠܗܢ ܕܒܟܘܠܗ̇ ܐܪܥܐ ܕܝܢ̈ܘܗܝ</p>
               </div>
               <div type="textpart" subtype="verse" n="8">
                  <p>ܡܬܕܟܪ ܠܥܠܡ ܩܝܡܗ ܡܠܬܐ ܕܦܩܕ ܠܐܠܦ ܕܪ̈ܝܢ</p>
               </div>
               <div type="textpart" subtype="verse" n="9">
                  <p>ܕܐܩܝܡ ܩܝܡܗ ܥܡ ܐܒܪܗܡ ܘܡܘܡ̈ܬܗ ܥܡ ܐܝܣܚܩ</p>
               </div>
               <div type="textpart" subtype="verse" n="10">
                  <p>ܘܣܗܕܘܬܗ ܥܡ ܝܥܩܘܒ ܩܝܡܐ ܠܐܝܣܪܝܠ ܠܥܠܡ</p>
               </div>
               <div type="textpart" subtype="verse" n="11">
                  <p>ܘܐܡܪ ܕܠܟ ܐܬܠܝܗ̇ ܐܪܥܐ ܕܟܢܥܢ ܚܒ̈ܠܐ ܕܝܪܬܘܬܗܘܢ</p>
               </div>
               <div type="textpart" subtype="verse" n="12">
                  <p>ܟܕ ܙܥܘܪ̈ܝܢ ܗܘܝܬܘܢ ܒܡܢܝܢܐ ܩܠܝܠ ܗܘܝܬܘܢ ܘܥܡܘܪ̈ܐ ܗܘܝܬܘܢ ܒܗ̇</p>
               </div>
               <div type="textpart" subtype="verse" n="13">
                  <p>ܗܠܟܘ ܡܢ ܥܡܐ ܠܥܡܐ ܘܡܢ ܡܠܟܘܬܐ ܠܥܡܐ ܐܚܪܢܐ</p>
               </div>
               <div type="textpart" subtype="verse" n="14">
                  <p>ܘܠܐ ܫܒܩ ܠܒܪܢܫܐ ܕܢܛܠܘܡ ܐܢܘܢ ܐܟܣ ܡ̈ܠܟܐ ܥܠ ܐ̈ܦܝܗܘܢ</p>
               </div>
               <div type="textpart" subtype="verse" n="15">
                  <p>ܕܠܐ ܬܬܩܪܒܘܢ ܠܡܫܝܚ̈ܝ ܘܠܢܒܝ̈ܝ ܠܐ ܬܒܐܫܘܢ</p>
               </div>
               <div type="textpart" subtype="verse" n="16">
                  <p>ܘܩܪܐ ܟܦܢܐ ܥܠ ܐܪܥܐ ܘܟܠܗ ܩܢܝܐ ܕܥܒܘܪܗܘܢ ܬܒܪ</p>
               </div>
               <div type="textpart" subtype="verse" n="17">
                  <p>ܫܕܪ ܩܕܡܝܗܘܢ ܓܒܪܐ ܠܥܒܕܘܬܐ ܐܙܕܒܢ ܝܘܣܦ</p>
               </div>
               <div type="textpart" subtype="verse" n="18">
                  <p>ܘܐܣܪ ܒܣܘ̈ܛܡܐ ܪ̈ܓܠܘܗܝ ܘܒܦܪ̈ܙܠܐ ܥܠܬ ܢܦܫܗ</p>
               </div>
               <div type="textpart" subtype="verse" n="19">
                  <p>ܥܕܡܐ ܕܫܪܬ ܡܠܬܗ ܡܐܡܪܗ ܕܡܪܝܐ ܒܩܝܗܝ</p>
               </div>
               <div type="textpart" subtype="verse" n="20">
                  <p>ܫܕܪ ܡܠܟܐ ܘܫܪܝܗܝ ܥܒܕܗ ܫܠܝܛܐ ܥܠ ܥܡܗ</p>
               </div>
               <div type="textpart" subtype="verse" n="21">
                  <p>ܡܪܐ ܥܠ ܒܝܬܗ ܘܫܠܝܛܐ ܥܠ ܟܠܗ ܩܢܝܢܗ</p>
               </div>
               <div type="textpart" subtype="verse" n="22">
                  <p>ܕܢܪܕܐ ܫ̈ܠܝܛܐ ܐܝܟ ܕܨܒܐ ܘܠܩܫܝ̈ܫܐ ܢܚܟܡ</p>
               </div>
               <div type="textpart" subtype="verse" n="23">
                  <p>ܥܠ ܐܝܣܪܝܠ ܠܡܨܪܝܢ ܘܝܥܩܘܒ ܥܡܪ ܒܡܫܟܢܐ ܕܚܡ</p>
               </div>
               <div type="textpart" subtype="verse" n="24">
                  <p>ܐܣܓܝ ܛܒ ܥܡܗ ܘܐܥܫܢܗ ܝܬܝܪ ܡܢ ܒ̈ܥܠܕܒܒܘܗܝ</p>
               </div>
               <div type="textpart" subtype="verse" n="25">
                  <p>ܘܗܦܟܘ ܠܒܗܘܢ ܠܡܣܢܝܗ ܠܥܡܗ ܘܠܡܬܢܟܠܘ ܥܠ ܥܒ̈ܕܘܗܝ</p>
               </div>
               <div type="textpart" subtype="verse" n="26">
                  <p>ܫܕܪ ܠܡܘܫܐ ܥܒܕܗ ܘܠܐܗܪܘܢ ܕܓܒܐ</p>
               </div>
               <div type="textpart" subtype="verse" n="27">
                  <p>ܥܒܕ ܒܗܘܢ ܐܬܘ̈ܬܗ ܘܬܕܡܪ̈ܬܗ ܒܐܪܥܐ ܕܚܡ</p>
               </div>
               <div type="textpart" subtype="verse" n="28">
                  <p>ܫܕܪ ܚܫܘܟܐ ܘܐܚܫܟ ܘܡܪܡܪܘ ܡܠܬܗ</p>
               </div>
               <div type="textpart" subtype="verse" n="29">
                  <p>ܗܦܟ ܡܝ̈ܝܗܘܢ ܠܕܡܐ ܘܐܡܝܬ ܢܘܢܝ̈ܗܘܢ</p>
               </div>
               <div type="textpart" subtype="verse" n="30">
                  <p>ܐܪܚܫ ܒܐܪܥܗܘܢ ܐܘܪ̈ܕܥܐ ܘܒܬܘܘ̈ܢܐ ܕܡ̈ܠܟܝܗܘܢ</p>
               </div>
               <div type="textpart" subtype="verse" n="31">
                  <p>ܐܡܪ ܘܐܝܬܝ ܚܠܘܛܐ ܘܩܠܡܐ ܒܟܠܗ ܬܚܘܡܗܘܢ</p>
               </div>
               <div type="textpart" subtype="verse" n="32">
                  <p>ܥܒܕ ܡܛܪܗܘܢ ܒܪܕܐ ܘܢܘܪܐ ܐܬܓܘܙܠܬ ܒܐܪܥܗܘܢ</p>
               </div>
               <div type="textpart" subtype="verse" n="33">
                  <p>ܡܚܐ ܓܘܦܢܝ̈ܗܘܢ ܘܬܐ̈ܢܝܗܘܢ ܘܬܒܪ ܐ̈ܝܠܢܐ ܕܬܚ̈ܘܡܝܗܘܢ</p>
               </div>
               <div type="textpart" subtype="verse" n="34">
                  <p>ܐܡܪ ܘܐܝܬܝ ܩܡܨܐ ܘܙܚܠܐ ܕܠܐ ܡܢܝܢ ܒܟܠܗ̇ ܐܪܥܗܘܢ</p>
               </div>
               <div type="textpart" subtype="verse" n="35">
                  <p>ܐܟܠ ܟܠܗ ܥܣܒܐ ܘܦܐܪ̈ܐ ܕܐܪ̈ܥܬܗܘܢ</p>
               </div>
               <div type="textpart" subtype="verse" n="36">
                  <p>ܩܛܠ ܟܠ ܒܘܟܪ̈ܐ ܕܡܨܪܝܢ ܪܝܫ ܟܘܠܗ ܝܠܕܗܘܢ</p>
               </div>
               <div type="textpart" subtype="verse" n="37">
                  <p>ܐܦܩ ܐܢܘܢ ܒܣܐܡܐ ܘܒܕܗܒܐ ܘܠܝܬ ܒܫܪ̈ܒܬܗܘܢ ܕܟܪܝܗ</p>
               </div>
               <div type="textpart" subtype="verse" n="38">
                  <p>ܚܕܝܬ ܡܨܪܝܢ ܒܡܦܩܬܗܘܢ ܡܛܠ ܕܢܦܠܬ ܕܚܠܬܗܘܢ ܥܠܝܗܘܢ</p>
               </div>
               <div type="textpart" subtype="verse" n="39">
                  <p>ܦܪܣ ܥܠܝܗܘܢ ܥܢܢܐ ܘܛܠܠ ܐܢܘܢ ܘܢܘܪܐ ܠܡܢܗܪܘ ܒܠܠܝܐ</p>
               </div>
               <div type="textpart" subtype="verse" n="40">
                  <p>ܫܐܠܘ ܘܐܝܬܝ ܠܗܘܢ ܡܐܟܘܠܬܐ ܘܠܚܡܐ ܕܫܡܝܐ ܣܒܥ ܐܢܘܢ</p>
               </div>
               <div type="textpart" subtype="verse" n="41">
                  <p>ܦܬܚ ܛܪܢܐ ܘܪܕܘ ܡ̈ܝܐ ܘܗܠܟܘ ܡ̈ܝܐ ܒܐܬܪܐ ܨܗܝܐ</p>
               </div>
               <div type="textpart" subtype="verse" n="42">
                  <p>ܡܛܠ ܕܐܬܕܟܪ ܡܠܬܐ ܕܩܘܕܫܗ ܕܐܒܪܗܡ ܥܒܕܗ</p>
               </div>
               <div type="textpart" subtype="verse" n="43">
                  <p>ܐܦܩ ܠܥܡܗ ܒܚܕܘܬܐ ܘܒܬܫܒܘܚܬܐ ܠܓܕܘ̈ܕܘܗܝ</p>
               </div>
               <div type="textpart" subtype="verse" n="44">
                  <p>ܝܗܒ ܠܗܘܢ ܐܪ̈ܥܬܐ ܕܥܡ̈ܡܐ ܘܥܡܠܐ ܕܐܡ̈ܘܬܐ ܝܪܬܘ</p>
               </div>
               <div type="textpart" subtype="verse" n="45">
                  <p>ܕܢܙܕܗܪܘܢ ܒܦܘܩ̈ܕܢܘܗܝ ܘܢܡܘ̈ܣܘܗܝ ܢܛܪܘܢ</p>
               </div>
            </div>
            <div type="textpart" subtype="chapter" n="106">
               <div type="textpart" subtype="verse" n="1">
                  <p>ܐܘܕܘ ܠܡܪܝܐ ܕܛܒ ܗܘ ܘܠܥܠܡ ܛܝܒܘܬܗ</p>
               </div>
               <div type="textpart" subtype="verse" n="2">
                  <p>ܡܢܘ ܢܫܬܥܐ ܬܕܡܪ̈ܬܗ ܕܡܪܝܐ ܘܢܫܡܥ ܟܘܠܗܝܢ ܬܫ̈ܒܚܬܗ</p>
               </div>
               <div type="textpart" subtype="verse" n="3">
                  <p>ܛܘܒܝܗܘܢ ܠܐܝܠܝܢ ܕܢܛܪܝܢ ܕܝܢ̈ܘܗܝ ܘܥܒܕܝܢ ܙܕܝܩܘܬܗ ܒܟܠܙܒܢ</p>
               </div>
               <div type="textpart" subtype="verse" n="4">
                  <p>ܐܬܕܟܪܝܢܝ ܡܪܝܐ ܒܨܒܝܢܗ ܕܥܡܟ ܘܦܪܘܩܝܢܝ ܒܦܘܪܩܢܟ</p>
               </div>
               <div type="textpart" subtype="verse" n="5">
                  <p>ܕܐܚܙܐ ܒ̈ܛܒܬܐ ܕܓܒܝ̈ܟ ܐܚܕܐ ܒܚܕܘܬܟ ܘܐܫܬܒܚ ܒܝܪܬܘܬܟ</p>
               </div>
               <div type="textpart" subtype="verse" n="6">
                  <p>ܚܛܝܢ ܥܡ ܐ̈ܒܗܝܢ ܘܐܣܟܠܢ ܘܐܪܫܥܢ</p>
               </div>
               <div type="textpart" subtype="verse" n="7">
                  <p>ܐܒ̈ܗܝܢ ܒܡܨܪܝܢ ܠܐ ܐܣܬܟܠܘ ܬܕܡܪ̈ܬܟ ܘܠܐ ܐܬܕܟܪܘ ܣܘܓܐܐ ܕܛܝܒ̈ܘܬܟ ܕܐܬܚܪܝܘ ܥܠܡ̈ܝܐ ܒܝܡܐ ܕܣܘܦ</p>
               </div>
               <div type="textpart" subtype="verse" n="8">
                  <p>ܘܦܪܩ ܐܢܘܢ ܡܛܠ ܫܡܗ ܕܢܚܘܐ ܓܢܒܪܘܬܗ</p>
               </div>
               <div type="textpart" subtype="verse" n="9">
                  <p>ܟܐܐ ܒܝܡܐ ܕܣܘܦ ܘܝܒܫ ܗܠܟ ܐܢܘܢ ܒܬܗܘܡܐ ܐܝܟ ܕܒܡܕܒܪܐ</p>
               </div>
               <div type="textpart" subtype="verse" n="10">
                  <p>ܘܦܪܩ ܐܢܘܢ ܡܢ ܐܝܕܐ ܕܒܥܠܕܒܒܐ ܘܦܨܝ ܐܢܘܢ ܡܢ ܐܝܕܐ ܕܐܠܘܨܐ</p>
               </div>
               <div type="textpart" subtype="verse" n="11">
                  <p>ܘܟܣܝܘ ܡ̈ܝܐ ܠܐ̈ܠܘܨܝܗܘܢ ܘܚܕ ܡܢܗܘܢ ܠܐ ܐܫܬܚܪ</p>
               </div>
               <div type="textpart" subtype="verse" n="12">
                  <p>ܗܝܡܢܘ ܒܡ̈ܠܘܗܝ ܘܫܒܚܘ ܬܫܒ̈ܚܬܗ</p>
               </div>
               <div type="textpart" subtype="verse" n="13">
                  <p>ܐܣܬܪܗܒܘ ܘܛܥܘ ܠܐܠܗܐ ܘܠܐ ܣܒܪܘ ܠܬܪܥܝܬܗ</p>
               </div>
               <div type="textpart" subtype="verse" n="14">
                  <p>ܪܓܘ ܪܓܬܐ ܒܡܕܒܪܐ ܘܢܣܝܘ ܠܐܠܗܐ ܒܐܫܝܡܘܢ</p>
               </div>
               <div type="textpart" subtype="verse" n="15">
                  <p>ܝܗܒ ܠܗܘܢ ܫܐ̈ܠܬܗܘܢ ܘܫܕܪ ܣܒܥܐ ܠܢܦܫ̈ܬܗܘܢ</p>
               </div>
               <div type="textpart" subtype="verse" n="16">
                  <p>ܛܢܘ ܒܡܘܫܐ ܒܡܫܪܝܬܐ ܘܒܐܗܪܘܢ ܩܕܝܫܗ ܕܡܪܝܐ</p>
               </div>
               <div type="textpart" subtype="verse" n="17">
                  <p>ܐܬܦܬܚܬ ܐܪܥܐ ܘܒܠܥܬ ܠܕܬܢ ܘܟܣܝܬ ܥܠ ܟܢܘܫܬܗ ܕܐܒܝܪܡ</p>
               </div>
               <div type="textpart" subtype="verse" n="18">
                  <p>ܚܒܬ ܢܘܪܐ ܒܟܢܘܫ̈ܬܗܘܢ ܘܫܠܗܒܝܬܐ ܐܘܩܕܬ ܠܥܘ̈ܠܐ</p>
               </div>
               <div type="textpart" subtype="verse" n="19">
                  <p>ܥܒܕܘ ܥܓܠܐ ܒܚܘܪܝܒ ܘܣܓܕܘ ܠܢܣܝܟܐ</p>
               </div>
               <div type="textpart" subtype="verse" n="20">
                  <p>ܘܚܠܦܘ ܐܝܩܪܗܘܢ ܒܕܡܘܬܐ ܕܬܘܪܐ ܕܐܟܠ ܥܣܒܐ</p>
               </div>
               <div type="textpart" subtype="verse" n="21">
                  <p>ܘܛܥܘ ܠܐܠܗܐ ܕܦܪܩ ܐܢܘܢ ܕܥܒܕ ܪ̈ܘܪܒܬܐ ܒܡܨܪܝܢ</p>
               </div>
               <div type="textpart" subtype="verse" n="22">
                  <p>ܘܬܕܡܪ̈ܬܐ ܒܐܪܥܐ ܕܚܡ ܘܕܚ̈ܝܠܬܐ ܒܝܡܐ ܕܣܘܦ</p>
               </div>
               <div type="textpart" subtype="verse" n="23">
                  <p>ܘܐܡܪ ܕܢܘܒܕ ܐܢܘܢ ܐܠܘ ܠܐ ܡܘܫܐ ܓܒܝܗ ܕܩܡ ܒܬܘܪܥܬܐ ܩܕܡܘܗܝ ܘܐܗܦܟ ܪܘܓܙܗ ܕܠܐܢܚܒܠ ܐܢܘܢ</p>
               </div>
               <div type="textpart" subtype="verse" n="24">
                  <p>ܘܐܣܠܝܘܗ̇ ܠܐܪܥܐ ܕܪܓܬܐ ܘܠܐ ܗܝܡܢܘ ܠܡܠܬܗ</p>
               </div>
               <div type="textpart" subtype="verse" n="25">
                  <p>ܘܪܛܢܘ ܒܡܫ̈ܟܢܝܗܘܢ ܘܠܐ ܫܡܥܘ ܒܩܠܗ ܕܡܪܝܐ</p>
               </div>
               <div type="textpart" subtype="verse" n="26">
                  <p>ܘܐܪܝܡ ܐܝܕܗ ܥܠܝܗܘܢ ܕܢܘܒܕ ܐܢܘܢ ܒܥܡ̈ܡܐ</p>
               </div>
               <div type="textpart" subtype="verse" n="27">
                  <p>ܘܢܒܕܪ ܙܪܥܗܘܢ ܒܥܡ̈ܡܐ ܘܢܘܒܕ ܐܢܘܢ ܒܐܪ̈ܥܬܐ</p>
               </div>
               <div type="textpart" subtype="verse" n="28">
                  <p>ܥܠ ܕܐܬܢܩܦܘ ܠܦܬܟܪ̈ܐ ܕܦܥܘܪ ܘܐܟܠܘ ܕܒ̈ܚܐ ܕܡ̈ܝܬܐ</p>
               </div>
               <div type="textpart" subtype="verse" n="29">
                  <p>ܘܐܪܓܙܘܗܝ ܒܥܒ̈ܕܝܗܘܢ ܘܒܦܬܟܪ̈ܝܗܘܢ ܐܛܢܘܗܝ ܘܥܫܢ ܥܠܝܗܘܢ ܡܘܬܢܐ ܡܢ ܫܠܝܐ</p>
               </div>
               <div type="textpart" subtype="verse" n="30">
                  <p>ܩܡ ܦܝܢܚܣ ܘܨܠܝ ܘܐܬܟܠܝ ܡܘܬܢܐ</p>
               </div>
               <div type="textpart" subtype="verse" n="31">
                  <p>ܘܐܬܚܫܒܬ ܠܗ ܙܟܘܬܐ ܠܕܪܕܪܝܢ ܥܕܡܐ ܠܥܠܡ</p>
               </div>
               <div type="textpart" subtype="verse" n="32">
                  <p>ܘܐܪܓܙܘܗܝ ܥܠ ܡ̈ܝܐ ܕܚܪܝܢܐ ܘܐܒܐܫ ܠܡܘܫܐ ܡܛܠܬܗܘܢ</p>
               </div>
               <div type="textpart" subtype="verse" n="33">
                  <p>ܡܛܠ ܕܡܪܡܪܘ ܪܘܚܗ ܘܡܠܠܘ ܒܣ̈ܦܘܬܗ</p>
               </div>
               <div type="textpart" subtype="verse" n="34">
                  <p>ܘܠܐ ܐܘܒܕܘ ܠܥܡ̈ܡܐ ܕܐܡܪ ܠܗܘܢ ܡܪܝܐ</p>
               </div>
               <div type="textpart" subtype="verse" n="35">
                  <p>ܐܠܐ ܐܬܚܠܛܘ ܒܥܡ̈ܡܐ ܘܝܠܦܘ ܥܒ̈ܕܝܗܘܢ</p>
               </div>
               <div type="textpart" subtype="verse" n="36">
                  <p>ܘܕܚܠܘ ܠܦܬܟܪ̈ܝܗܘܢ ܘܗܘܘ ܠܗܘܢ ܠܬܘܩܠܬܐ</p>
               </div>
               <div type="textpart" subtype="verse" n="37">
                  <p>ܕܒܚܘ ܒܢܝ̈ܗܘܢ ܘܒܢ̈ܬܗܘܢ ܠܫܐ̈ܕܐ</p>
               </div>
               <div type="textpart" subtype="verse" n="38">
                  <p>ܘܐܫܕܘ ܕܡܐ ܙܟܝܐ ܕܡܐ ܕܒܢܝ̈ܗܘܢ ܘܕܒܢ̈ܬܗܘܢ ܕܒܚܘ ܠܦܬܟܪ̈ܐ ܕܟܢܥܢ ܘܐܬܛܢܦܬ ܐܪܥܐܒܕܡܐ</p>
               </div>
               <div type="textpart" subtype="verse" n="39">
                  <p>ܐܬܛܢܦܘ ܒܥܒ̈ܕܝܗܘܢ ܘܙܢܝܘ ܒܨܢ̈ܥܬܗܘܢ</p>
               </div>
               <div type="textpart" subtype="verse" n="40">
                  <p>ܘܐܬܚܡܬ ܪܘܓܙܗ ܕܡܪܝܐ ܥܠ ܥܡܗ ܘܐܣܠܝ ܠܝܪܬܘܬܗ</p>
               </div>
               <div type="textpart" subtype="verse" n="41">
                  <p>ܘܐܫܠܡ ܐܢܘܢ ܒܐܝܕܐ ܕܥܡ̈ܡܐ ܘܐܫܬܠܛܘ ܒܗܘܢ ܣ̈ܢܐܝܗܘܢ</p>
               </div>
               <div type="textpart" subtype="verse" n="42">
                  <p>ܘܫܥܒܕܘ ܐܢܘܢ ܒ̈ܥܠܕܒܒܝܗܘܢ ܘܐܫܬܥܒܕܘ ܬܚܘܬ ܐ̈ܝܕܝܗܘܢ</p>
               </div>
               <div type="textpart" subtype="verse" n="43">
                  <p>ܙܒܢ̈ܬܐ ܣ̈ܓܝܐܬܐ ܦܨܝ ܐܢܘܢ ܘܗܢܘܢ ܡܪܡܪܘܗܝ ܒܬܪ̈ܥܝܬܗܘܢ ܘܐܬܡܟܟܘ ܒܥܘܠܗܘܢ</p>
               </div>
               <div type="textpart" subtype="verse" n="44">
                  <p>ܘܚܙܐ ܒܐܘܠܨܢܗܘܢ ܘܫܡܥ ܒܥܘܬܗܘܢ</p>
               </div>
               <div type="textpart" subtype="verse" n="45">
                  <p>ܘܐܬܕܟܪ ܩܝܡܗ ܘܪܚܡ ܥܠܝܗܘܢ ܘܕܒܪ ܐܢܘܢ ܐܝܟ ܣܘܓܐܐ ܕܛܝܒ̈ܘܬܗ</p>
               </div>
               <div type="textpart" subtype="verse" n="46">
                  <p>ܘܝܗܒ ܐܢܘܢ ܒܪ̈ܚܡܐ ܩܕܡ ܟܘܠ ܫܒܝ̈ܗܘܢ</p>
               </div>
               <div type="textpart" subtype="verse" n="47">
                  <p>ܦܪܘܩܝܢ ܡܪܝܐ ܐܠܗܢ ܘܟܢܫܝܢܝ ܡܢ ܥܡ̈ܡܐ ܕܢܘܕܐ ܠܫܡܟ ܩܕܝܫܐ ܘܢܫܬܒܚ ܒܝܪܬܘܬܟ</p>
               </div>
               <div type="textpart" subtype="verse" n="48">
                  <p>ܒܪܝܟ ܗܘ ܡܪܝܐ ܐܠܗܐ ܕܐܝܣܪܝܠ ܡܢ ܥܠܡ ܘܥܕܡܐ ܠܥܠܡ ܘܢܐܡܪ ܟܘܠܗ ܥܡܐ ܐܡܝܢ ܘܐܡܝܢ</p>
               </div>
            </div>
            <div type="textpart" subtype="chapter" n="107">
               <div type="textpart" subtype="verse" n="1">
                  <p>ܐܘܕܘ ܠܡܪܝܐ ܕܛܒ ܗܘ ܘܠܥܠܡ ܛܝܒܘܬܗ</p>
               </div>
               <div type="textpart" subtype="verse" n="2">
                  <p>ܢܐܡܪܘܢ ܦܪ̈ܝܩܘܗܝ ܕܡܪܝܐ ܕܦܪܩ ܐܢܘܢ ܡܢ ܐܝܕܐ ܕܐܠܘܨܐ</p>
               </div>
               <div type="textpart" subtype="verse" n="3">
                  <p>ܘܡܢ ܟܠܗܝܢ ܐܪ̈ܥܬܐ ܟܢܫ ܐܢܘܢ ܡܢ ܡܕܢܚܐ ܘܡܢ ܡܥܪܒܐ ܘܡܢ ܓܪܒܝܐ ܘܡܢ ܝܡܐ</p>
               </div>
               <div type="textpart" subtype="verse" n="4">
                  <p>ܘܛܥܘ ܒܡܕܒܪܐ ܕܐܫܝܡܘܢ ܘܐܘܪܚܐ ܕܩܪܝܬܐ ܕܝܬܒܐ ܠܐ ܐܫܟܚܘ</p>
               </div>
               <div type="textpart" subtype="verse" n="5">
                  <p>ܟܦܢܘ ܘܨܗܝܘ ܘܢܦܫܗܘܢ ܐܬܛܪܦܬ</p>
               </div>
               <div type="textpart" subtype="verse" n="6">
                  <p>ܒܥܘ ܡܢ ܡܪܝܐ ܒܐ̈ܘܠܨܢܝܗܘܢ ܘܡܢ ܥܩܬ̈ܗܘܢ ܐܦܩ ܐܢܘܢ</p>
               </div>
               <div type="textpart" subtype="verse" n="7">
                  <p>ܗܠܟ ܐܢܘܢ ܒܐܘܪܚܐ ܕܩܘܫܬܐ ܠܡܐܙܠ ܠܩܘܪ̈ܝܐ ܕܝܬ̈ܒܢ</p>
               </div>
               <div type="textpart" subtype="verse" n="8">
                  <p>ܢܘܕܘܢ ܠܡܪܝܐ ܙܕܝܩ̈ܘܗܝ ܕܪ̈ܚܡܘܗܝ ܥܠ ܒ̈ܢܝ ܐܢܫܐ</p>
               </div>
               <div type="textpart" subtype="verse" n="9">
                  <p>ܡܛܠ ܕܣܒܥ ܢܦܫ̈ܬܐ ܡܛܪ̈ܦܬܐ ܘܢܦܫܐ ܟܦܢܬܐ ܡܠܐ</p>
               </div>
               <div type="textpart" subtype="verse" n="10">
                  <p>ܕܐܝܠܝܢ ܕܝܬܒܝܢ ܒܚܫܘܟܐ ܘܒ̈ܛܠܠܝ ܡܘܬܐ ܘܐܣܝܪܝܢ ܒܡܣܟܢܘܬܐ ܘܒܦܪ̈ܙܠܐ</p>
               </div>
               <div type="textpart" subtype="verse" n="11">
                  <p>ܡܛܠ ܕܡܪܡܪܘ ܡܠܬܗ ܕܐܠܗܐ ܘܬܪܥܝܬܗ ܕܡܪܝܡܐ ܐܣܠܝܘ</p>
               </div>
               <div type="textpart" subtype="verse" n="12">
                  <p>ܬܒܪ ܒܥܡܠܐ ܠܒܗܘܢ ܘܐܬܟܪܗܘ ܘܠܝܬ ܕܡܥܕܪ ܠܗܘܢ</p>
               </div>
               <div type="textpart" subtype="verse" n="13">
                  <p>ܘܨܠܝܘ ܠܘܬ ܡܪܝܐ ܒܥܩ̈ܬܗܘܢ ܘܡܢ ܐܘ̈ܠܨܢܝܗܘܢ ܦܪܩ ܐܢܘܢ</p>
               </div>
               <div type="textpart" subtype="verse" n="14">
                  <p>ܐܦܩ ܐܢܘܢ ܡܢ ܚܫܘܟܐ ܘܡܢ ܛ̈ܠܠܝ ܡܘܬܐ ܘܚ̈ܢܩܝܗܘܢ ܦܣܩ</p>
               </div>
               <div type="textpart" subtype="verse" n="15">
                  <p>ܢܘܕܘܢ ܠܡܪܝܐ ܙܕܝܩ̈ܘܗܝ ܕܪ̈ܚܡܘܗܝ ܥܠ ܒܢܝܢܫ̈ܐ</p>
               </div>
               <div type="textpart" subtype="verse" n="16">
                  <p>ܡܛܠ ܕܬܒܪ ܬܪ̈ܥܐ ܕܢܚܫܐ ܘܡܘܟ̈ܠܐ ܕܦܪܙܠܐ ܓܕܡ</p>
               </div>
               <div type="textpart" subtype="verse" n="17">
                  <p>ܥܕܪ ܐܢܘܢ ܡܢ ܐܘܪܚܐ ܕܚ̈ܛܗܝܗܘܢ ܘܡܢ ܥܘܠܗܘܢ ܐܬܡܟܟܘ</p>
               </div>
               <div type="textpart" subtype="verse" n="18">
                  <p>ܟܠ ܡܐܟܠܐ ܣܢܬ ܢܦܫܗܘܢ ܘܡܛܝܘ ܥܕܡܐ ܠܬܪ̈ܥܝ ܡܘܬܐ</p>
               </div>
               <div type="textpart" subtype="verse" n="19">
                  <p>ܒܥܘ ܡܢ ܡܪܝܐ ܒܐ̈ܘܠܨܢܝܗܘܢ ܘܡܢ ܥܩ̈ܬܗܘܢ ܐܦܩ ܐܢܘܢ</p>
               </div>
               <div type="textpart" subtype="verse" n="20">
                  <p>ܫܕܪ ܡܠܬܗ ܘܐܣܝ ܐܢܘܢ ܘܦܨܝ ܐܢܘܢ ܡܢ ܚܒܠܐ</p>
               </div>
               <div type="textpart" subtype="verse" n="21">
                  <p>ܢܘܕܘܢ ܠܡܪܝܐ ܙܕܝܩ̈ܘܗܝ ܕܪ̈ܚܡܘܗܝ ܥܠ ܒܢ̈ܝ ܐܢܫܐ</p>
               </div>
               <div type="textpart" subtype="verse" n="22">
                  <p>ܕܒܚܘ ܠܗ ܕܒܚ̈ܐ ܕܫܘܒܚܐ ܫܒܚܘ ܥܒ̈ܕܘܗܝ ܒܬܕܡܪ̈ܬܗ</p>
               </div>
               <div type="textpart" subtype="verse" n="23">
                  <p>ܢܚ̈ܬܝ ܝܡܐ ܒܐ̈ܠܦܐ ܘܥܒܪ̈ܝ ܥܒܪ̈ܐ ܒܡ̈ܝܐ ܣܓ̈ܝܐܐ</p>
               </div>
               <div type="textpart" subtype="verse" n="24">
                  <p>ܗܢܘܢ ܚܙܘ ܥܒ̈ܕܘܗܝ ܕܡܪܝܐ ܘܬܕܡܪ̈ܬܗ ܒܥܘܡ̈ܩܘܗܝ ܕܝܡܐ</p>
               </div>
               <div type="textpart" subtype="verse" n="25">
                  <p>ܕܐܩܝܡ ܪܘܚܐ ܕܥܠܥܠܐ ܘܐܬܬܪܝܡܘ ܓ̈ܠܠܘܗܝ ܕܝܡܐ</p>
               </div>
               <div type="textpart" subtype="verse" n="26">
                  <p>ܣܠܩܝܢ ܠܫܡܝܐ ܘܢܚܬܝܢ ܠܬܗܘܡܐ ܘܢܦܫܗܘܢ ܒܗܘܢ ܡܬܛܪܦܐ</p>
               </div>
               <div type="textpart" subtype="verse" n="27">
                  <p>ܙܥܘ ܘܢܕܘ ܐܝܟ ܐܪ̈ܘܝܐ ܘܟܠܗ̇ ܚܟܡܬܗܘܢ ܐܒܕܬ</p>
               </div>
               <div type="textpart" subtype="verse" n="28">
                  <p>ܓܥܘ ܠܘܬ ܡܪܝܐ ܒܐ̈ܘܠܨܢܝܗܘܢ ܘܡܢ ܥܩ̈ܬܗܘܢ ܐܦܩ ܐܢܘܢ</p>
               </div>
               <div type="textpart" subtype="verse" n="29">
                  <p>ܐܫܠܝ ܥܠܥܠܐ ܘܫܬܩܘ ܘܐܬܬܢܝܚܘ ܓ̈ܠܠܘܗܝ ܕܝܡܐ</p>
               </div>
               <div type="textpart" subtype="verse" n="30">
                  <p>ܘܚܕܝܘ ܟܕ ܫܬܩܘ ܕܒܪ ܐܢܘܢ ܠܠܡܐܢܐ ܕܨܒܘ</p>
               </div>
               <div type="textpart" subtype="verse" n="31">
                  <p>ܢܘܕܘܢ ܠܡܪܝܐ ܙܕܝܩ̈ܘܗܝ ܕܪ̈ܚܡܘܗܝ ܥܠ ܒܢܝܢܫ̈ܐ</p>
               </div>
               <div type="textpart" subtype="verse" n="32">
                  <p>ܫܒܚܘܗܝ ܒܥܕܬܐ ܕܥܡ̈ܡܐ ܘܥܠ ܡܘܬܒܐ ܕܣܒ̈ܐ ܪܡܪܡܘܗܝ</p>
               </div>
               <div type="textpart" subtype="verse" n="33">
                  <p>ܕܥܒܕ ܢܗܪ̈ܘܬܐ ܐܝܟ ܡܕܒܪܐ ܘܡܒ̈ܘܥܐ ܕܡ̈ܝܐ ܠܨܗܝܐ</p>
               </div>
               <div type="textpart" subtype="verse" n="34">
                  <p>ܐܪܥܐ ܝܗܒܬ ܦܐܪ̈ܝܗ̇ ܠܡܠܚܬܐ ܡܢ ܥܒ̈ܕܝܗܘܢ ܒܝܫ̈ܐ ܕܝܬܒ̈ܝܗ̇</p>
               </div>
               <div type="textpart" subtype="verse" n="35">
                  <p>ܕܥܒܕ ܡܕܒܪܐ ܠܐ̈ܓܡܐ ܕܡ̈ܝܐ ܘܐܪܥܐ ܨܗܝܬܐ ܠܡܒ̈ܘܥܐ ܕܡ̈ܝܐ</p>
               </div>
               <div type="textpart" subtype="verse" n="36">
                  <p>ܐܘܬܒ ܬܡܢ ܟܦܢ̈ܐ ܘܒܢܘ ܩܘܪ̈ܝܐ ܘܝܬܒܘ ܒܗܝܢ</p>
               </div>
               <div type="textpart" subtype="verse" n="37">
                  <p>ܙܪܥܘ ܚܩ̈ܠܬܐ ܘܢܨܒܘ ܟܪ̈ܡܐ ܘܐܟܠܘ ܡܢ ܦܐܪ̈ܐ ܕܥ̈ܠܠܬܗܘܢ</p>
               </div>
               <div type="textpart" subtype="verse" n="38">
                  <p>ܒܪܟ ܐܢܘܢ ܘܣܓܝܘ ܛܒ ܘܒܥܝܪܗܘܢ ܠܐ ܐܙܥܪ</p>
               </div>
               <div type="textpart" subtype="verse" n="39">
                  <p>ܘܙܥܪܘ ܘܐܬܡܟܟܘ ܒܣܘܓܐܐ ܕܒܝܫܬܐ ܘܕܕܐܘܘܢܐ</p>
               </div>
               <div type="textpart" subtype="verse" n="40">
                  <p>ܐܪܡܝ ܒܝܫܬܐ ܥܠ ܫ̈ܠܝܛܐ ܘܐܛܥܝ ܐܢܘܢ ܒܬܘܫܐ ܕܠܐ ܐܘܪܚܐ</p>
               </div>
               <div type="textpart" subtype="verse" n="41">
                  <p>ܘܐܥܫܢ ܠܡܣ̈ܟܢܐ ܘܥܒܕ ܐܝܟ ܥܢܐ ܫܪ̈ܒܬܗܘܢ</p>
               </div>
               <div type="textpart" subtype="verse" n="42">
                  <p>ܕܢܚܙܘܢ ܙܕܝܩ̈ܐ ܘܢܚܕܘܢ ܘܟܠܗܘܢ ܥܘ̈ܠܐ ܢܣܟܪܘܢ ܚܟܗܘܢ</p>
               </div>
               <div type="textpart" subtype="verse" n="43">
                  <p>ܡܢ ܕܚܟܝܡ ܢܛܪ ܗܠܝܢ ܘܢܕܥ ܚܣܕܗ ܕܡܪܝܐ</p>
               </div>
            </div>
            <div type="textpart" subtype="chapter" n="108">
               <div type="textpart" subtype="verse" n="2">
                  <p>ܡܛܝܒ ܗܘ ܠܒܝ ܐܠܗܐ ܡܛܝܒ ܗܘ ܠܒܝ ܐܫܒܚ ܘܐܙܡܪ ܒܐܝܩܪܝ</p>
               </div>
               <div type="textpart" subtype="verse" n="3">
                  <p>ܐܬܬܥܝܪ ܟܢܪܝ ܐܬܬܥܝܪ ܩܝܬܪܐ ܘܟܢܪܐ ܘܐܢܐ ܐܬܬܥܝܪ ܒܨܦܪܐ</p>
               </div>
               <div type="textpart" subtype="verse" n="4">
                  <p>ܐܘܕܐ ܠܟ ܒܥܡ̈ܡܐ ܐܠܗܐ ܘܠܫܡܟ ܐܙܡܪ ܒܐ̈ܡܘܬܐ</p>
               </div>
               <div type="textpart" subtype="verse" n="5">
                  <p>ܡܛܠ ܕܪܒܐ ܗܝ ܛܝܒܘܬܟ ܥܕܡܐ ܠܫܡܝܐ ܘܗܝܡܢܘܬܟ ܥܕܡܐ ܠܫ̈ܡܝ ܫܡܝܐ</p>
               </div>
               <div type="textpart" subtype="verse" n="6">
                  <p>ܐܬܬܪܝܡ ܥܠ ܫܡܝܐ ܐܠܗܐ ܘܥܠ ܟܠܗ̇ ܐܪܥܐ ܐܝܩܪܟ</p>
               </div>
               <div type="textpart" subtype="verse" n="7">
                  <p>ܡܛܠ ܕܢܬܦܪܩܘܢ ܚܒܝ̈ܒܝܟ ܦܪܘܩܝܢܝ ܒܝܡܝܢܟ ܘܥܢܝܢܝ</p>
               </div>
               <div type="textpart" subtype="verse" n="8">
                  <p>ܐܠܗܐ ܡܠܠ ܒܩܘܕܫܗ ܐܫܒܚ ܐܢܐ ܘܐܦܠܓ ܠܫܟܝܡ ܘܠܥܘܡܩܐ ܕܣܟܘܬ ܐܡܫܘܚ</p>
               </div>
               <div type="textpart" subtype="verse" n="9">
                  <p>ܕܝܠܝ ܗܘ ܓܠܥܕ ܘܕܝܠܝ ܗܘ ܡܢܫܐ ܐܦܪܝܡ ܡܥܫܢܢܗ ܕܪܝܫܝ ܝܗܘܕܐ ܡܠܟܝ</p>
               </div>
               <div type="textpart" subtype="verse" n="10">
                  <p>ܡܘܐܒ ܩܕܣܐ ܕܫܝܓܬܝ ܥܠ ܐܕܘܡ ܐܫܪܐ ܡ̈ܣܢܝ ܘܥܠ ܦܠܫܬ ܐܩܥܐ</p>
               </div>
               <div type="textpart" subtype="verse" n="11">
                  <p>ܡܢܘ ܢܘܒܠܢܝ ܠܩܪܝܬܐ ܥܫܝܢܬܐ ܘܡܢܘ ܢܕܒܪܢܝ ܥܕܡܐ ܠܐܕܘܡ</p>
               </div>
               <div type="textpart" subtype="verse" n="12">
                  <p>ܕܗܐ ܐܢܬ ܐܠܗܐ ܛܥܝܬܢ ܘܠܐ ܢܦܩ ܐܢܬ ܒܚܝܠܢ</p>
               </div>
               <div type="textpart" subtype="verse" n="13">
                  <p>ܗܒ ܠܢ ܚܝܠܐ ܥܠ ܒ̈ܥܠܕܒܒܝܢ ܡܛܠ ܕܣܪܝܩ ܗܘ ܦܘܪܩܢܗ ܕܒܪܢܫܐ</p>
               </div>
               <div type="textpart" subtype="verse" n="14">
                  <p>ܐܠܗܐ ܢܩܢܝܢ ܚܝܠܐ ܘܗܘ ܢܕܘܫ ܠܒ̈ܥܠܕܒܒܝܢ</p>
               </div>
            </div>
            <div type="textpart" subtype="chapter" n="109">
               <div type="textpart" subtype="verse" n="1">
                  <p>ܐܠܗܐ ܕܬܫܒܘܚܬܝ ܠܐ ܬܫܬܘܩ</p>
               </div>
               <div type="textpart" subtype="verse" n="2">
                  <p>ܡܛܠ ܕܦܘܡܗ ܕܪܫܝܥܐ ܘܦܘܡܗ ܕܢܟܘܠܬܢܐ ܐܬܦܬܚ ܥܠܝ ܡܠܠܘ ܥܡܝ ܒܠܫܢܐ ܕܓܠܐ</p>
               </div>
               <div type="textpart" subtype="verse" n="3">
                  <p>ܘܒܩܠܐ ܕܣܢܐܬܐ ܘܐܬܟܬܫܘ ܥܡܝ ܣܪܝܩܐܝܬ</p>
               </div>
               <div type="textpart" subtype="verse" n="4">
                  <p>ܘܚܠܦ ܪܚܡܬܝ ܣܩܪܘܢܝ ܘܐܢܐ ܡܨܠܐ ܗܘܝܬ ܥܠܝܗܘܢ</p>
               </div>
               <div type="textpart" subtype="verse" n="5">
                  <p>ܦܪܥܘܢܝ ܒܝܫܬܐ ܚܠܦ ܛܒܬܐ ܘܣܢܐܬܐ ܚܠܦ ܪܚܡܬܐ</p>
               </div>
               <div type="textpart" subtype="verse" n="6">
                  <p>ܦܩܘܕ ܥܠܝܗܘܢ ܥܘ̣ܠܐ ܘܣܛܢܐ ܢܩܘܡ ܡܢ ܝܡܝܢܗܘܢ</p>
               </div>
               <div type="textpart" subtype="verse" n="7">
                  <p>ܘܡܐ ܕܡܬܕܝܢܝܢ ܢܦܩܘܢ ܟܕ ܚܝܒܝܢ ܘܨܠܘܬܗܘܢ ܬܗܘܐ ܚܛܝܬܐ</p>
               </div>
               <div type="textpart" subtype="verse" n="8">
                  <p>ܢܗܘܘܢ ܝܘܡܝ̈ܗܘܢ ܙܥܘܪ̈ܝܢ ܘܡܕܡ ܕܡܛܪ ܠܗܘܢ ܐܚܪ̈ܢܐ ܢܣܒܘܢ</p>
               </div>
               <div type="textpart" subtype="verse" n="9">
                  <p>ܢܗܘܘܢ ܒܢܝ̈ܗܘܢ ܝܬ̈ܡܐ ܘܢܝܫ̈ܝܗܘܢ ܐܪ̈ܡܠܬܐ</p>
               </div>
               <div type="textpart" subtype="verse" n="11">
                  <p>ܢܩܘܡ ܡܪܐ ܚܘܒܐ ܥܠ ܟܠ ܕܐܝܬ ܠܗܘܢ ܘܢܒܨܘܢ ܢܘܟܪ̈ܝܐ ܚܝܠܗܘܢ</p>
               </div>
               <div type="textpart" subtype="verse" n="12">
                  <p>ܘܠܐ ܢܗܘܐ ܠܗܘܢ ܡܪܚܡܢܐ ܘܠܐ ܢܗܘܐ ܕܡܪܚܡ ܥܠ ܝܬܡ̈ܝܗܘܢ</p>
               </div>
               <div type="textpart" subtype="verse" n="13">
                  <p>ܬܗܘܐ ܚܪܬܗܘܢ ܠܐܒܕܢܐ ܘܠܕܪܐ ܐܚܪܝܐ ܢܬܥܛܐ ܫܡܗܘܢ</p>
               </div>
               <div type="textpart" subtype="verse" n="14">
                  <p>ܢܬܕܟܪ ܥܘܠܐ ܕܐ̈ܒܗܝܗܘܢ ܘܚ̈ܛܗܐ ܕܐܡܗ̈ܬܗܘܢ ܠܐ ܢܬܥܛܘܢ</p>
               </div>
               <div type="textpart" subtype="verse" n="15">
                  <p>ܐܠܐ ܢܗܘܘܢ ܩܕܡ ܡܪܝܐ ܒܟܠܙܒܢ ܘܢܘܒܕ ܡܢ ܐܪܥܐ ܕܘܟܪܢܗܘܢ</p>
               </div>
               <div type="textpart" subtype="verse" n="16">
                  <p>ܥܠ ܕܠܐ ܥܗܕܘ ܠܡܥܒܕ ܛܒܬܐ ܘܪܕܦܘ ܠܡܣܟܢܐ ܘܠܒܝܫܐ ܘܠܕܡܟܐܒ ܠܒܗ ܠܡܘܬܐ</p>
               </div>
               <div type="textpart" subtype="verse" n="17">
                  <p>ܪܚܡܘ ܠܘ̈ܛܬܐ ܘܠܐ ܨܒܘ ܒܒܘܪ̈ܟܬܐ</p>
               </div>
               <div type="textpart" subtype="verse" n="18">
                  <p>ܘܠܒܫܘ ܠܘ̈ܛܬܐ ܐܝܟ ܙܝܢܐ ܥܠܘ ܒܗܘܢ ܐܝܟ ܡ̈ܝܐ ܘܐܝܟ ܡܫܚܐ ܒܓܪ̈ܡܝܗܘܢ</p>
               </div>
               <div type="textpart" subtype="verse" n="19">
                  <p>ܬܗܘܐ ܠܗܘܢ ܐܝܟ ܡܪܛܘܛܐ ܕܡܬܟܣܝܢ ܘܐܝܟ ܐܣܪ ܚ̈ܨܐ ܒܟܠܙܒܢ</p>
               </div>
               <div type="textpart" subtype="verse" n="20">
                  <p>ܗܢܘ ܥܒܕܐ ܕܐܝܠܝܢ ܕܣܩܪܝܢ ܠܡܪܝܐ ܘܕܐܝܠܝܢ ܕܡܡܠܠܝܢ ܒܝܫܬܐ ܥܠ ܢܦܫܝ</p>
               </div>
               <div type="textpart" subtype="verse" n="21">
                  <p>ܘܐܢܬ ܡܪܝܐ ܥܒܕ ܥܡܝ ܡܛܠ ܫܡܟ ܡܛܠ ܕܛܒܐ ܗܝ ܛܝܒܘܬܟ ܦܨܢܝ</p>
               </div>
               <div type="textpart" subtype="verse" n="22">
                  <p>ܡܛܠ ܕܡܣܟܢܐ ܐܢܐ ܘܒܝܫܐ ܠܒܝ ܐܬܕܠܚ ܒܓܘܝ</p>
               </div>
               <div type="textpart" subtype="verse" n="23">
                  <p>ܘܐܝܟ ܛܠܠܐ ܐܬܪܟܢ ܗ̈ܠܟܬܝ ܘܐܬܢܦܨܬ ܐܝܟ ܩܡܨܐ</p>
               </div>
               <div type="textpart" subtype="verse" n="24">
                  <p>ܘܒܘܪ̈ܟܝ ܐܬܟܪܗ ܡܢ ܨܘܡܐ ܘܒܣܪܝ ܢܚܒ ܡܢ ܡܫܚܐ</p>
               </div>
               <div type="textpart" subtype="verse" n="25">
                  <p>ܘܐܢܐ ܗܘܝܬ ܠܗܘܢ ܠܚܣܕܐ ܚܙܐܘܢܝ ܘܐܢܝܕܘ ܒܪ̈ܝܫܝܗܘܢ</p>
               </div>
               <div type="textpart" subtype="verse" n="26">
                  <p>ܥܕܪܝܢܝ ܡܪܝܐ ܐܠܗܝ ܘܦܪܘܩܝܢܝ ܐܝܟ ܛܝܒܘܬܟ</p>
               </div>
               <div type="textpart" subtype="verse" n="27">
                  <p>ܕܢܕܥܘܢ ܕܕܝܠܟ ܗܝ ܗܕܐ ܘܐܢܬ ܥܒܕܬܗ̇</p>
               </div>
               <div type="textpart" subtype="verse" n="28">
                  <p>ܢܬܠܝܛܘܢ ܗܢܘܢ ܘܐܢܬ ܬܬܒܪܟ ܘܥܒܕܟ ܢܚܕܐ</p>
               </div>
               <div type="textpart" subtype="verse" n="29">
                  <p>ܢܠܒܫܘܢ ܒܗܬܬܐ ܐܝܠܝܢ ܕܣܩܪܝܢ ܗܘܘ ܠܝ ܘܢܬܥܛܦܘܢܗ̇ ܐܝܟ ܦܪܝܣܐ</p>
               </div>
               <div type="textpart" subtype="verse" n="30">
                  <p>ܐܘܕܐ ܠܡܪܝܐ ܒܦܘܡܝ ܘܒܝܢܬ ܣ̈ܓܝܐܐ ܐܫܒܚܝܘܗܝ</p>
               </div>
               <div type="textpart" subtype="verse" n="31">
                  <p>ܡܛܠ ܕܩܡ ܡܢ ܝܡܝܢܗ ܕܒܝܫܐ ܠܡܦܪܩ ܢܦܫܗ ܡܢ ܕܝܢܐ</p>
               </div>
            </div>
            <div type="textpart" subtype="chapter" n="110">
               <div type="textpart" subtype="verse" n="1">
                  <p>ܐܡܪ ܡܪܝܐ ܠܡܪܝ ܕܬܒ ܠܟ ܡܢ ܝܡܝܢܝ ܥܕܡܐ ܕܐܣܝܡ ܒ̈ܥܠܕܒܒܝܟ ܟܘܒܫܐ ܠܪ̈ܓܠܝܟ</p>
               </div>
               <div type="textpart" subtype="verse" n="2">
                  <p>ܚܘܛܪܐ ܕܥܘܫܢܐ ܢܫܕܪ ܡܪܝܐ ܡܢ ܨܗܝܘܢ ܘܢܫܬܠܛ ܥܠ ܒ̈ܥܠܕܒܒܝܟ</p>
               </div>
               <div type="textpart" subtype="verse" n="3">
                  <p>ܥܡܟ ܡܫܒܚܐ ܒܝܘܡܐ ܕܚܝܠܐ ܒܗܕܪ̈ܝ ܩܘܕܫܐ ܡܢ ܡܪܒܥܐ ܡܢ ܩܕܝܡ ܠܟ ܛܠܝܐ ܐܝܠܕܬܟ</p>
               </div>
               <div type="textpart" subtype="verse" n="4">
                  <p>ܝܡܐ ܡܪܝܐ ܘܠܐ ܢܟܕܒ ܕܐܢܬ ܗܘ ܟܘܡܪܐ ܠܥܠܡ ܒܕܡܘܬܗ ܕܡܠܟܝܙܕܩ</p>
               </div>
               <div type="textpart" subtype="verse" n="5">
                  <p>ܡܪܝܐ ܥܠ ܝܡܝܢܟ ܬܒܪ ܒܝܘܡܐ ܕܪܘܓܙܗ ܡ̈ܠܟܐ</p>
               </div>
               <div type="textpart" subtype="verse" n="6">
                  <p>ܢܕܘܢ ܠܥܡ̈ܡܐ ܘܢܡܠܐ ܫ̈ܠܕܐ ܘܢܦܣܘܩ ܪܝܫܐ ܕܣ̈ܓܝܐܐ ܒܐܪܥܐ</p>
               </div>
               <div type="textpart" subtype="verse" n="7">
                  <p>ܘܡܢ ܢܚܠܐ ܒܐܘܪܚܐ ܢܫܬܐ ܡܛܠ ܗܢܐ ܢܬܬܪܝܡ ܪܝܫܗ</p>
               </div>
            </div>
            <div type="textpart" subtype="chapter" n="111">
               <div type="textpart" subtype="verse" n="1">
                  <p>ܐܘܕܐ ܠܡܪܝܐ ܡܢ ܟܠܗ ܠܒܝ ܒܡܠܟܐ ܕܬܪ̈ܝܨܐ ܒܥܕܬܐ</p>
               </div>
               <div type="textpart" subtype="verse" n="2">
                  <p>ܪ̈ܘܪܒܝܢ ܥܒ̈ܕܘܗܝ ܕܡܪܝܐ ܘܡܬܒܥܝܢ ܠܟܠ ܕܨܒܝܢ ܒܗܘܢ</p>
               </div>
               <div type="textpart" subtype="verse" n="3">
                  <p>ܡܫܒܚܝܢ ܘܪ̈ܘܪܒܝܢ ܥܒ̈ܕܘܗܝ ܘܙܕܝܩܘܬܗ ܩܝܡܐ ܠܥܠܡ</p>
               </div>
               <div type="textpart" subtype="verse" n="4">
                  <p>ܥܘܗܕܢܐ ܝܗܒ ܠܬܕܡܪ̈ܬܗ ܡܪܚܡܢ ܗܘ ܘܡܪܚܦܢ ܡܪܝܐ</p>
               </div>
               <div type="textpart" subtype="verse" n="5">
                  <p>ܡܐܟܘܠܬܐ ܝܗܒ ܠܕܚ̈ܠܘܗܝ ܘܡܬܕܟܪ ܠܥܠܡ ܩܝܡܗ</p>
               </div>
               <div type="textpart" subtype="verse" n="6">
                  <p>ܚܝܠܐ ܕܒ̈ܥܒܕܘܗܝ ܚܘܝ ܠܥܡܗ ܕܢܬܠ ܠܗܘܢ ܝܪܬܘܬܐ ܕܥܡ̈ܡܐ</p>
               </div>
               <div type="textpart" subtype="verse" n="7">
                  <p>ܘܡܫܪܪܝܢ ܟܠܗܘܢ ܦܘܩ̈ܕܢܘܗܝ</p>
               </div>
               <div type="textpart" subtype="verse" n="8">
                  <p>ܘܥܒܝܕܝܢ ܒܙܕܝܩܘܬܐ ܘܒܩܘܫܬܐ</p>
               </div>
               <div type="textpart" subtype="verse" n="9">
                  <p>ܦܘܪܩܢܐ ܫܕܪ ܠܥܡܗ ܘܡܬܕܟܪ ܠܥܠܡ ܩܝܡܗ ܩܕܝܫ ܗܘ ܘܕܚܝܠ ܫܡܗ</p>
               </div>
               <div type="textpart" subtype="verse" n="10">
                  <p>ܪܝܫ ܚܟܡܬܐ ܕܚܠܬܗ ܕܡܪܝܐ ܘܣܘܟܠܐ ܛܒܐ ܠܥܒ̈ܘܕܝܗ̇ ܘܬܫܒܘܚܬܗ ܩܝܡܐ ܠܥܠܡ</p>
               </div>
            </div>
            <div type="textpart" subtype="chapter" n="112">
               <div type="textpart" subtype="verse" n="1">
                  <p>ܛܘܒܘܗܝ ܠܓܒܪܐ ܕܕܚܠ ܡܢ ܡܪܝܐ ܘܙܗܝܪ ܒܦܘܩ̈ܕܢܘܗܝ</p>
               </div>
               <div type="textpart" subtype="verse" n="2">
                  <p>ܢܗܘܐ ܚܝܠܬܢ ܙܪܥܗ ܒܐܪܥܐ ܘܢܬܒܪܟ ܒܕܪܐ ܕܙܕܝܩ̈ܐ</p>
               </div>
               <div type="textpart" subtype="verse" n="3">
                  <p>ܩܢܝܢܐ ܘܥܘܬܪܐ ܢܣܓܐ ܒܒܝܬܗ ܘܙܕܝܩܘܬܗ ܬܩܘܡ ܠܥܠܡ</p>
               </div>
               <div type="textpart" subtype="verse" n="4">
                  <p>ܕܢܚ ܢܘܗܪܐ ܒܚܫܘܟܐ ܠܬܪ̈ܝܨܐ ܘܡܪܚܡ ܥܠ ܙܕܝܩ̈ܐ</p>
               </div>
               <div type="textpart" subtype="verse" n="5">
                  <p>ܛܒ ܗܘ ܓܒܪܐ ܕܡܪܚܡ ܘܡܘܙܦ ܘܡܣܝܒܪ ܡ̈ܠܘܗܝ ܒܕܝܢܐ</p>
               </div>
               <div type="textpart" subtype="verse" n="6">
                  <p>ܘܠܥܠܡ ܠܐ ܢܙܘܥ ܕܘܟܪܢܐ ܠܥܠܡ ܢܗܘܐ ܠܙܕܝܩܐ</p>
               </div>
               <div type="textpart" subtype="verse" n="7">
                  <p>ܘܡܢ ܛܒܐ ܒܝܫܐ ܠܐ ܢܕܚܠ ܕܡܬܩܢ ܠܒܗ ܬܟܝܠ ܥܠ ܐܠܗܐ</p>
               </div>
               <div type="textpart" subtype="verse" n="8">
                  <p>ܘܡܫܪܪ ܠܒܗ ܘܠܐ ܕܚܠ ܥܕܡܐ ܕܚܙܐ ܒ̈ܒܥܠܕܒܒܘܗܝ</p>
               </div>
               <div type="textpart" subtype="verse" n="9">
                  <p>ܒܕܪ ܘܝܗܒ ܠܒܝܫ̈ܐ ܘܙܕܝܩܘܬܗ ܩܝܡܐ ܠܥܠܡ ܥܠܡܝܢ ܘܩܪܢܗ ܬܬܪܝܡ ܒܫܘܒܚܐ</p>
               </div>
               <div type="textpart" subtype="verse" n="10">
                  <p>ܘܥܘܠܐ ܢܚܙܐ ܘܢܪܓܙ ܘܫ̈ܢܘܗܝ ܢܚܪܩ ܘܢܬܕܠܚ ܘܪܓܬܐ ܕܪ̈ܫܝܥܐ ܬܐܒܕ</p>
               </div>
            </div>
            <div type="textpart" subtype="chapter" n="113">
               <div type="textpart" subtype="verse" n="1">
                  <p>ܫܒܚܘ ܥܒ̈ܕܘܗܝ ܕܡܪܝܐ ܫܒܚܘ ܠܫܡܗ ܕܡܪܝܐ</p>
               </div>
               <div type="textpart" subtype="verse" n="2">
                  <p>ܢܗܘܐ ܫܡܗ ܕܡܪܝܐ ܡܒܪܟ ܡܢ ܥܠܡ ܘܥܕܡܐ ܠܥܠܡ</p>
               </div>
               <div type="textpart" subtype="verse" n="3">
                  <p>ܡܢ ܡ̈ܕܢܚܘܗܝ ܕܫܡܫܐ ܥܕܡܐ ܠܡܥܪ̈ܒܘܗܝ ܪܒ ܗܘ ܫܡܗ ܕܡܪܝܐ</p>
               </div>
               <div type="textpart" subtype="verse" n="4">
                  <p>ܘܪܡ ܥܠ ܟܠܗܘܢ ܥܡ̈ܡܐ ܡܪܝܐ ܘܥܠ ܫܡܝܐ ܐܝܩܪܗ</p>
               </div>
               <div type="textpart" subtype="verse" n="5">
                  <p>ܡܢܘ ܐܝܟ ܡܪܝܐ ܐܠܗܢ ܕܝܬܒ ܒܪܘܡܐ</p>
               </div>
               <div type="textpart" subtype="verse" n="6">
                  <p>ܘܚܙܐ ܒܥܘܡܩܐ ܒܫܡܝܐ ܘܒܐܪܥܐ</p>
               </div>
               <div type="textpart" subtype="verse" n="7">
                  <p>ܡܪܝܡ ܡܢ ܩܩܠܬܐ ܠܒܝܫܐ</p>
               </div>
               <div type="textpart" subtype="verse" n="8">
                  <p>ܕܢܘܬܒܝܘܗܝ ܥܡ ܪ̈ܘܪܒܢܐ ܕܥܡܐ</p>
               </div>
               <div type="textpart" subtype="verse" n="9">
                  <p>ܡܘܬܒ ܥܩܪܬܐ ܒܒܝܬܐ ܘܐܡܐ ܕܒ̈ܢܝܐ ܟܕ ܚܕܝܐ</p>
               </div>
            </div>
            <div type="textpart" subtype="chapter" n="114">
               <div type="textpart" subtype="verse" n="1">
                  <p>ܟܕ ܢܦܩ ܐܝܣܪܝܠ ܡܢ ܡܨܪܝܢ ܘܕܒܝܬ ܝܥܩܘܒ ܡܢ ܥܡܐ ܠܥܘܙܐ</p>
               </div>
               <div type="textpart" subtype="verse" n="2">
                  <p>ܗܘܐ ܝܗܘܕܐ ܩܘܕܫܗ ܘܐܝܣܪܝܠ ܬܫܒܘܚܬܗ</p>
               </div>
               <div type="textpart" subtype="verse" n="3">
                  <p>ܝܡܐ ܚܙܝܗܝ ܘܥܪܩ ܘܝܘܪܕܢܢ ܗܦܟ ܠܒܣܬܪܗ</p>
               </div>
               <div type="textpart" subtype="verse" n="4">
                  <p>ܛܘܪ̈ܐ ܪܩܕܘ ܐܝܟ ܐܝ̈ܠܐ ܘܪ̈ܡܬܐ ܐܝܟ ܐܡܪ̈ܐ ܕܥܢܐ</p>
               </div>
               <div type="textpart" subtype="verse" n="5">
                  <p>ܡܐ ܠܟ ܝܡܐ ܕܥܪܩܬ ܘܝܘܪܕܢܢ ܕܗܦܟܬ ܠܒܣܬܪܟ</p>
               </div>
               <div type="textpart" subtype="verse" n="6">
                  <p>ܛܘܪ̈ܐ ܕܪܩܕܬܘܢ ܐܝܟ ܐ̈ܝܠܐ ܘܪ̈ܡܬܐ ܐܝܟ ܐܡܪ̈ܐ ܕܥܢܐ</p>
               </div>
               <div type="textpart" subtype="verse" n="7">
                  <p>ܡܢ ܩܕܡ ܡܪܝܐ ܙܥܬ ܐܪܥܐ ܘܡܢ ܩܕܡ ܐܠܗܗ ܕܝܥܩܘܒ</p>
               </div>
               <div type="textpart" subtype="verse" n="8">
                  <p>ܕܗܦܟ ܛܪܢܐ ܠܐ̈ܓܡܐ ܕܡ̈ܝܐ ܘܟܐܦܐ ܫܪܝܪܬܐ ܠܡܒ̈ܘܥܐ ܕܡ̈ܝܐ</p>
               </div>
            </div>
            <div type="textpart" subtype="chapter" n="115">
               <div type="textpart" subtype="verse" n="1">
                  <p>ܠܐ ܠܢ ܡܪܝܐ ܠܐ ܠܢ ܐܠܐ ܠܫܡܟ ܗܒ ܐܝܩܪܐ ܥܠ ܛܝܒܘܬܟ ܘܥܠ ܩܘܫܬܟ</p>
               </div>
               <div type="textpart" subtype="verse" n="2">
                  <p>ܕܠܐ ܢܐܡܪܘܢ ܥܡ̈ܡܐ ܐܝܟܘ ܐܠܗܗܘܢ</p>
               </div>
               <div type="textpart" subtype="verse" n="3">
                  <p>ܐܠܗܢ ܒܫܡܝܐ ܗܘ ܘܟܠ ܕܨܒܐ ܥܒܕ</p>
               </div>
               <div type="textpart" subtype="verse" n="4">
                  <p>ܦܬܟܪ̈ܐ ܕܥܡ̈ܡܐ ܣܐܡܐ ܘܕܗܒܐ ܥܒܕ ܐ̈ܝܕܝܐ ܕܒܪܢܫܐ</p>
               </div>
               <div type="textpart" subtype="verse" n="5">
                  <p>ܦܘܡܐ ܐܝܬ ܠܗܘܢ ܘܠܐ ܡܡܠܠܝܢ ܥܝ̈ܢܐ ܐܝܬ ܠܗܘܢ ܘܠܐ ܚܙܝܢ</p>
               </div>
               <div type="textpart" subtype="verse" n="6">
                  <p>ܐ̈ܕܢܐ ܐܝܬ ܠܗܘܢ ܘܠܐ ܫܡܥܝܢ ܢܚܝܪ̈ܐ ܐܝܬ ܠܗܘܢ ܘܠܐ ܡܪܝܚܝܢ</p>
               </div>
               <div type="textpart" subtype="verse" n="7">
                  <p>ܘܒܐ̈ܝܕܝܗܘܢ ܠܐ ܡܝܫܝܢ ܘܒܪ̈ܓܠܝܗܘܢ ܠܐ ܡܗܠܟܝܢ ܘܠܐ ܡܡܠܠܝܢ ܒܓܝܓܪ̈ܬܗܘܢ</p>
               </div>
               <div type="textpart" subtype="verse" n="8">
                  <p>ܐܟܘܬܗܘܢ ܢܗܘܘܢ ܥܒܘ̈ܕܝܗܘܢ ܘܟܠ ܕܬܟܝܠܝܢ ܥܠܝܗܘܢ</p>
               </div>
               <div type="textpart" subtype="verse" n="9">
                  <p>ܕܒܝܬ ܐܝܣܪܝܠ ܬܟܝܠܝܢ ܥܠ ܡܪܝܐ ܗܘܝܘ ܥܕܘܪܗܘܢ ܘܡܣܝܥܢܗܘܢ</p>
               </div>
               <div type="textpart" subtype="verse" n="10">
                  <p>ܕܒܝܬ ܐܗܪܘܢ ܬܟܝܠܝܢ ܥܠ ܡܪܝܐ ܗܘܝܘ ܥܕܘܪܗܘܢ ܘܡܣܝܥܢܗܘܢ</p>
               </div>
               <div type="textpart" subtype="verse" n="11">
                  <p>ܕܚ̈ܠܘܗܝ ܕܡܪܝܐ ܬܟܝܠܝܢ ܥܠ ܡܪܝܐ ܗܘܝܘ ܥܕܘܪܗܘܢ ܘܡܣܝܥܢܗܘܢ</p>
               </div>
               <div type="textpart" subtype="verse" n="12">
                  <p>ܡܪܝܐ ܥܗܕܢ ܘܒܪܟܢ ܢܒܪܟ ܠܕܒܝܬ ܐܝܣܪܝܠ ܢܒܪܟ ܠܕܒܝܬ ܐܗܪܘܢ</p>
               </div>
               <div type="textpart" subtype="verse" n="13">
                  <p>ܢܒܪܟ ܡܪܝܐ ܠܕܚ̈ܠܘܗܝ ܙܥܘܪ̈ܐ ܥܡ ܪ̈ܘܪܒܐ</p>
               </div>
               <div type="textpart" subtype="verse" n="14">
                  <p>ܢܘܣܦ ܥܠܝܟܘܢ ܡܪܝܐ ܥܠܝܟܘܢ ܘܥܠ ܒܢܝ̈ܟܘܢ</p>
               </div>
               <div type="textpart" subtype="verse" n="15">
                  <p>ܒܪܝܟܝܢ ܐܢܬܘܢ ܠܡܪܝܐ ܕܥܒܕ ܫܡܝܐ ܘܐܪܥܐ</p>
               </div>
               <div type="textpart" subtype="verse" n="16">
                  <p>ܫܡ̈ܝ ܫܡܝܐ ܕܡܪܝܐ ܘܐܪܥܐ ܝܗܒܗ̇ ܠܒܢ̈ܝ ܐܢܫܐ</p>
               </div>
               <div type="textpart" subtype="verse" n="17">
                  <p>ܠܐ ܡ̈ܝܬܐ ܢܫܒܚܘܢ ܠܡܪܝܐ ܐܦ ܠܐ ܟܠ ܢܚ̈ܬܝ ܚܫܘܟܐ</p>
               </div>
               <div type="textpart" subtype="verse" n="18">
                  <p>ܚܢܢ ܕܝܢ ܢܒܪܟ ܠܡܪܝܐ ܡܟܝܠ ܘܥܕܡܐ ܠܥܠܡ</p>
               </div>
            </div>
            <div type="textpart" subtype="chapter" n="116">
               <div type="textpart" subtype="verse" n="1">
                  <p>ܪܚܡܬ ܕܢܫܡܥ ܡܪܝܐ ܩܠܐ ܕܒܥܘܬܝ</p>
               </div>
               <div type="textpart" subtype="verse" n="2">
                  <p>ܘܢܨܠܐ ܐܕܢܗ ܠܘܬܝ ܒܝܘܡܐ ܕܐܩܪܝܘܗܝ</p>
               </div>
               <div type="textpart" subtype="verse" n="3">
                  <p>ܡܛܠ ܕܚܕܪܘܢܝ ܚܒ̈ܠܐ ܕܡܘܬܐ ܘܐ̈ܘܠܨܢܐ ܕܫܝܘܠ ܡܛܝܘܢܝ ܐܘܠܨܢܐ ܘܕܐܘܘܐܢܐ ܐܫܟܚܬ</p>
               </div>
               <div type="textpart" subtype="verse" n="4">
                  <p>ܘܒܫܡܗ ܕܡܪܝܐ ܩܪܝܬ ܐܘܢ ܡܪܝܐ ܦܨܗ̇ ܠܢܦܫܝ</p>
               </div>
               <div type="textpart" subtype="verse" n="5">
                  <p>ܡܪܚܡܢ ܐܢܬ ܡܪܝܐ ܘܙܕܝܩ ܘܐܠܗܐ ܐܢܬ ܡܪܚܡܢܐ</p>
               </div>
               <div type="textpart" subtype="verse" n="6">
                  <p>ܢܛܪ ܠܫܒܪ̈ܐ ܡܪܝܐ ܡܟܟܢܝ ܘܦܪܩܢܝ</p>
               </div>
               <div type="textpart" subtype="verse" n="7">
                  <p>ܐܬܦܢܝ ܢܦܫܝ ܠܢܝܚܟܝ ܡܛܠ ܕܡܪܝܐ ܦܪܥܟܝ</p>
               </div>
               <div type="textpart" subtype="verse" n="8">
                  <p>ܡܛܠ ܕܦܨܝܬ ܢܦܫܝ ܡܢ ܡܘܬܐ ܘܪ̈ܓܠܝ ܡܢ ܫܪ̈ܥܬܐ</p>
               </div>
               <div type="textpart" subtype="verse" n="9">
                  <p>ܕܐܫܦܪ ܩܕܡܝܟ ܡܪܝܐ ܒܐܪܥܐ ܕܚ̈ܝܐ</p>
               </div>
               <div type="textpart" subtype="verse" n="10">
                  <p>ܗܝܡܢܬ ܘܡܠܠܬ ܘܐܬܡܟܟܬ ܛܒ</p>
               </div>
               <div type="textpart" subtype="verse" n="11">
                  <p>ܐܢܐ ܐܡܪܬ ܒܪܥܝܠܘܬܝ ܕܟܠ ܒܪܢܫ ܕܓܠ</p>
               </div>
               <div type="textpart" subtype="verse" n="12">
                  <p>ܡܢܐ ܐܦܪܘܥ ܠܡܪܝܐ ܕܟܠܗܘܢ ܦܘܪ̈ܥܢܘܗܝ ܥܠܝ</p>
               </div>
               <div type="textpart" subtype="verse" n="13">
                  <p>ܟܣܐ ܕܦܘܪܩܢܐ ܐܩܒܠ ܘܒܫܡܗ ܕܡܪܝܐ ܐܩܪܐ</p>
               </div>
               <div type="textpart" subtype="verse" n="14">
                  <p>ܢܕܪ̈ܝ ܠܡܪܝܐ ܐܦܪܘܥ ܩܕܡ ܟܠܗ ܥܡܐ</p>
               </div>
               <div type="textpart" subtype="verse" n="15">
                  <p>ܝܩܝܪ ܗܘ ܒܥܝ̈ܢܘܗܝ ܕܡܪܝܐ ܡܘܬܐ ܕܙܕܝܩ̈ܘܗܝ</p>
               </div>
               <div type="textpart" subtype="verse" n="16">
                  <p>ܐܘ ܡܪܝܐ ܐܢܐ ܥܒܕܟ ܥܒܕܟ ܐܢܐ ܘܒܪܗ̇ ܕܐܡܬܟ ܫܪܝܬ ܡܢܝ ܐܣܘܪ̈ܝ</p>
               </div>
               <div type="textpart" subtype="verse" n="17">
                  <p>ܠܟ ܐܕܒܚ ܕܒܚ̈ܐ ܕܫܘܒܚܐ ܘܒܫܡܗ ܕܡܪܝܐ ܐܩܪܐ</p>
               </div>
               <div type="textpart" subtype="verse" n="18">
                  <p>ܢܕܪ̈ܝ ܠܡܪܝܐ ܐܦܪܘܥ ܩܕܡ ܟܘܠܗ ܥܡܗ</p>
               </div>
               <div type="textpart" subtype="verse" n="19">
                  <p>ܒܕܪ̈ܐ ܕܒܝܬܗ ܕܡܪܝܐ ܘܒܓܘܟܝ ܐܘܪܫܠܡ</p>
               </div>
            </div>
            <div type="textpart" subtype="chapter" n="117">
               <div type="textpart" subtype="verse" n="1">
                  <p>ܫܒܚܘ ܠܡܪܝܐ ܟܠܟܘܢ ܥܡ̈ܡܐ ܫܒܚܝܗܝ ܟܠܗܝܢ ܐ̈ܡܘܬܐ</p>
               </div>
               <div type="textpart" subtype="verse" n="2">
                  <p>ܡܛܠ ܕܥܫܢܬ ܥܠܝܢ ܛܝܒܘܬܗ ܫܪܝܪܐܝܬ ܡܪܝܐ ܗܘ ܠܥܠܡ</p>
               </div>
            </div>
            <div type="textpart" subtype="chapter" n="118">
               <div type="textpart" subtype="verse" n="1">
                  <p>ܐܘܕܘ ܠܡܪܝܐ ܕܛܒ ܗܘ ܘܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="2">
                  <p>ܢܐܡܪ ܐܝܣܪܝܠ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="3">
                  <p>ܢܐܡܪܘܢ ܕܒܝܬ ܐܗܪܘܢ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="4">
                  <p>ܢܐܡܪܘܢ ܕܚ̈ܠܘܗܝ ܕܡܪܝܐ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="5">
                  <p>ܡܢ ܐܘܠܨܢܐ ܩܪܝܬ ܠܡܪܝܐ ܘܥܢܢܝ ܡܪܝܐ ܒܐܪܘܚܬܐ</p>
               </div>
               <div type="textpart" subtype="verse" n="6">
                  <p>ܡܪܝܐ ܡܥܕܪܢܝ ܠܐ ܐܕܚܠ ܡܢܐ ܥܒܕ ܠܝ ܒܪ ܐܢܫܐ</p>
               </div>
               <div type="textpart" subtype="verse" n="7">
                  <p>ܡܪܝܐ ܡܥܕܪܢܝ ܘܐܢܐ ܐܚܙܐ ܒܣ̈ܢܐܝ</p>
               </div>
               <div type="textpart" subtype="verse" n="8">
                  <p>ܛܒ ܠܡܬܬܟܠܘ ܥܠ ܡܪܝܐ ܛܒ ܡܢ ܕܠܡܬܬܟܠܘ ܥܠ ܒܪܢܫܐ</p>
               </div>
               <div type="textpart" subtype="verse" n="9">
                  <p>ܛܒ ܠܡܬܬܟܠܘ ܥܠ ܡܪܝܐ ܛܒ ܡܢ ܕܠܡܬܬܟܠܘ ܥܠ ܫܠܝܛܐ</p>
               </div>
               <div type="textpart" subtype="verse" n="10">
                  <p>ܟܠܗܘܢ ܥܡ̈ܡܐ ܚܕܪܘܢܝ ܘܒܫܡܗ ܕܡܪܝܐ ܐܣܝܦܬ ܐܢܘܢ</p>
               </div>
               <div type="textpart" subtype="verse" n="11">
                  <p>ܐܬܟܪܟܘܢܝ ܘܚܕܪܘܢܝ ܘܒܫܡܗ ܕܡܪܝܐ ܐܣܝܦܬ ܐܢܘܢ</p>
               </div>
               <div type="textpart" subtype="verse" n="12">
                  <p>ܚܕܪܘܢܝ ܐܝܟ ܕܒܘܪ̈ܐ ܘܕܥܟܘ ܐܝܟ ܢܘܪܐ ܕܓ̈ܠܐ ܘܒܫܡܗ ܕܡܪܝܐ ܐܣܝܦܬ ܐܢܘܢ</p>
               </div>
               <div type="textpart" subtype="verse" n="13">
                  <p>ܐܬܕܚܝܬ ܕܐܣܬܚܦ ܘܐܦܠ ܘܡܪܝܐ ܥܕܪܢܝ</p>
               </div>
               <div type="textpart" subtype="verse" n="14">
                  <p>ܚܝܠܝ ܘܫܘܒܚܝ ܡܪܝܐ ܗܘ ܘܗܘ ܗܘܐ ܠܝ ܦܪܘܩܐ</p>
               </div>
               <div type="textpart" subtype="verse" n="15">
                  <p>ܩܠܐ ܕܫܘܒܚܐ ܘܕܦܘܪܩܢܐ ܒܡܫܟܢܐ ܕܙܕܝܩ̈ܐ ܝܡܝܢܗ ܕܡܪܝܐ ܥܒܕܬ ܚܝܠܐ</p>
               </div>
               <div type="textpart" subtype="verse" n="16">
                  <p>ܝܡܝܢܗ ܕܡܪܝܐ ܐܪܝܡܬܢܝ ܝܡܝܢܗ ܕܡܪܝܐ ܥܒܕܬ ܚܝܠܐ</p>
               </div>
               <div type="textpart" subtype="verse" n="17">
                  <p>ܘܠܐ ܐܡܘܬ ܐܠܐ ܐܚܐ ܘܐܫܬܥܐ ܥܒ̈ܕܘܗܝ ܕܡܪܝܐ</p>
               </div>
               <div type="textpart" subtype="verse" n="18">
                  <p>ܡܪܕܐ ܪܕܢܝ ܡܪܝܐ ܘܠܡܘܬܐ ܠܐ ܐܫܠܡܢܝ</p>
               </div>
               <div type="textpart" subtype="verse" n="19">
                  <p>ܦܬܚ ܠܝ ܬܪ̈ܥܐ ܕܙܕܝܩܘܬܐ ܕܐܥܘܠ ܒܗܘܢ ܘܐܘܕܐ ܠܡܪܝܐ</p>
               </div>
               <div type="textpart" subtype="verse" n="20">
                  <p>ܗܢܘ ܬܪܥܗ ܕܡܪܝܐ ܕܙܕܝܩ̈ܐ ܥܐܠܝܢ ܒܗ</p>
               </div>
               <div type="textpart" subtype="verse" n="21">
                  <p>ܐܘܕܐ ܠܟ ܕܥܢܝܬܢܝ ܘܗܘܝܬ ܠܝ ܦܪܘܩܐ</p>
               </div>
               <div type="textpart" subtype="verse" n="22">
                  <p>ܟܐܦܐ ܕܐܣܠܝܘ ܒ̈ܢܝܐ ܗܝ ܗܘܬ ܠܪܝܫܗ ܕܒܢܝܢܐ</p>
               </div>
               <div type="textpart" subtype="verse" n="23">
                  <p>ܡܢ ܩܕܡ ܡܪܝܐ ܗܘܬ ܗܕܐ ܘܬܕܡܘܪܬܐ ܗܝ ܒܥܝܢ̈ܝܢ</p>
               </div>
               <div type="textpart" subtype="verse" n="24">
                  <p>ܗܢܘ ܝܘܡܐ ܕܥܒܕ ܡܪܝܐ ܬܘ ܢܕܘܨ ܘܢܚܕܐ ܒܗ</p>
               </div>
               <div type="textpart" subtype="verse" n="25">
                  <p>ܐܘ ܡܪܝܐ ܦܪܘܩܝܢܝ ܐܘ ܡܪܝܐ ܦܨܢܝ</p>
               </div>
               <div type="textpart" subtype="verse" n="26">
                  <p>ܒܪܝܟ ܗܘ ܕܐܬܐ ܒܫܡܗ ܕܡܪܝܐ ܒܪܟܢܟܘܢ ܡܢ ܒܝܬܗ ܕܡܪܝܐ</p>
               </div>
               <div type="textpart" subtype="verse" n="27">
                  <p>ܡܪܝܐ ܐܠܗܢ ܐܢܗܪ ܠܢ ܘܐܣܘܪ ܥܕܥܐ̈ܕܝܢ ܒܫܫ̈ܠܬܐ ܥܕܡܐ ܠܩܪ̈ܢܬܗ ܕܡܕܒܚܐ</p>
               </div>
               <div type="textpart" subtype="verse" n="28">
                  <p>ܐܠܗܝ ܐܢܬ ܐܘܕܐ ܠܟ ܐܠܗܝ ܐܢܬ ܐܫܒܚܟ</p>
               </div>
               <div type="textpart" subtype="verse" n="29">
                  <p>ܐܘܕܘ ܠܡܪܝܐ ܕܛܒ ܗܘ ܘܠܥܠܡ ܛܝܒܘܬܗ</p>
               </div>
            </div>
            <div type="textpart" subtype="chapter" n="119">
               <div type="textpart" subtype="verse" n="1">
                  <p>ܛܘܒܝܗܘܢ ܠܐܝܠܝܢ ܕܕܠܐ ܡܘܡ ܐܢܘܢ ܒܐܘܪܚܐ ܘܡܗܠܟܝܢ ܒܢܡܘܣܗ ܕܡܪܝܐ</p>
               </div>
               <div type="textpart" subtype="verse" n="2">
                  <p>ܛܘܒܝܗܘܢ ܠܐܝܠܝܢ ܕܢܛܪܝܢ ܣܗܕܘܬܗ ܘܒܟܠܗ ܠܒܗܘܢ ܒܥܝܢ ܠܗ</p>
               </div>
               <div type="textpart" subtype="verse" n="3">
                  <p>ܠܐ ܥܒܕܘ ܥܘܠܐ ܘܗܠܟܘ ܒܐܘܪ̈ܚܬܗ</p>
               </div>
               <div type="textpart" subtype="verse" n="4">
                  <p>ܐܢܬ ܦܩܕܬ ܕܢܛܪܘܢ ܦܘܩ̈ܕܢܝܟ ܪ̈ܘܪܒܐܝܬ</p>
               </div>
               <div type="textpart" subtype="verse" n="5">
                  <p>ܐܫܬܘܦ ܕܝܢ ܡܬܩ̈ܢܢ ܐܘܪ̈ܚܬܝ ܕܐܛܪ ܦܘܩ̈ܕܢܝܟ</p>
               </div>
               <div type="textpart" subtype="verse" n="6">
                  <p>ܘܠܐ ܐܒܗܬ ܡܐ ܕܢܛܪܬ ܟܘܠܗܘܢ ܦܘܩ̈ܕܢܝܟ</p>
               </div>
               <div type="textpart" subtype="verse" n="7">
                  <p>ܐܘܕܐ ܠܟ ܒܬܪܝܨܘܬܗ ܕܠܒܝ ܡܐ ܕܝܠܦܬ ܕܝ̈ܢܐ ܕܙܕܝܩܘܬܟ</p>
               </div>
               <div type="textpart" subtype="verse" n="8">
                  <p>ܦܘܩ̈ܕܢܝܟ ܢܛܪܬ ܠܐ ܬܪܦܝܢܝ ܠܥܠܡ</p>
               </div>
               <div type="textpart" subtype="verse" n="9">
                  <p>ܒܡܢܐ ܡܕܟܐ ܛܠܝܐ ܐܘܪܚܗ ܕܢܛܪ ܦܘܩ̈ܕܢܝܟ</p>
               </div>
               <div type="textpart" subtype="verse" n="10">
                  <p>ܒܟܠܗ ܠܒܝ ܥܩܒܬܟ ܠܐ ܬܛܥܝܢܝ ܡܢ ܦܘܩ̈ܕܢܝܟ</p>
               </div>
               <div type="textpart" subtype="verse" n="11">
                  <p>ܒܠܒܝ ܛܫܝܬ ܡ̈ܠܝܟ ܕܠܐ ܐܚܛܐ ܠܟ</p>
               </div>
               <div type="textpart" subtype="verse" n="12">
                  <p>ܒܪܝܟ ܐܢܬ ܡܪܝܐ ܐܠܦܝܢܝ ܦܘܩ̈ܕܢܝܟ</p>
               </div>
               <div type="textpart" subtype="verse" n="13">
                  <p>ܒܣ̈ܦܘܬܝ ܬܢܝܬ ܟܠܗܘܢ ܕܝܢ̈ܐ ܕܙܕܝܩܘܬܟ</p>
               </div>
               <div type="textpart" subtype="verse" n="14">
                  <p>ܠܐܘܪܚܐ ܕܣܗܕܘܬܟ ܪܚܡܬ ܛܒ ܡܢ ܟܠܗ ܥܘܬܪܐ</p>
               </div>
               <div type="textpart" subtype="verse" n="15">
                  <p>ܒܦܘܩ̈ܕܢܝܟ ܪܢܝܬ ܘܝܕܥܬ ܐܘܪ̈ܚܬܟ</p>
               </div>
               <div type="textpart" subtype="verse" n="16">
                  <p>ܒܢܡܘܣܟ ܪܢܝܬ ܕܠܐ ܐܛܥܐ ܡ̈ܠܝܟ</p>
               </div>
               <div type="textpart" subtype="verse" n="17">
                  <p>ܥܢܝ ܠܥܒܕܟ ܕܐܚܐ ܘܐܛܪ ܡ̈ܠܝܟ</p>
               </div>
               <div type="textpart" subtype="verse" n="18">
                  <p>ܓܠܝ ܥܝܢ̈ܝ ܕܐܚܙܐ ܬܕܡܪ̈ܬܐ ܕܒܢܡܘܣܟ</p>
               </div>
               <div type="textpart" subtype="verse" n="19">
                  <p>ܥܡܘܪܐ ܐܢܐ ܥܡܟ ܠܐ ܬܛܫܐ ܡܢܝ ܦܘܩ̈ܕܢܝܟ</p>
               </div>
               <div type="textpart" subtype="verse" n="20">
                  <p>ܨܒܬ ܢܦܫܝ ܘܐܬܪܓܪܓܬ ܠܕܝܢ̈ܝܟ ܒܟܠܙܒܢ</p>
               </div>
               <div type="textpart" subtype="verse" n="21">
                  <p>ܟܐܝܬ ܒܥܡ̈ܡܐ ܘܠܝܛܝܢ ܐܢܘܢ ܐܝܠܝܢ ܕܛܥܝܢ ܡܢ ܦܘܩ̈ܕܢܝܟ</p>
               </div>
               <div type="textpart" subtype="verse" n="22">
                  <p>ܐܥܒܪ ܡܢܝ ܚܣܕܐ ܡܛܘܠ ܕܣܗܕܘܬܟ ܢܛܪܬ</p>
               </div>
               <div type="textpart" subtype="verse" n="23">
                  <p>ܝܬܒܝܢ ܗܘܘ ܥܘ̈ܠܐ ܘܪܢܝܢ ܗܘܘ ܒܝ ܘܐܢܐ ܒܦܘܩ̈ܕܢܝܟ ܪܢܐ ܗܘܝܬ</p>
               </div>
               <div type="textpart" subtype="verse" n="24">
                  <p>ܒܣܗܕܘܬܟ ܪܢܝܬ ܘܒܬܪܥܝܬܟ ܛܒܬܐ</p>
               </div>
               <div type="textpart" subtype="verse" n="25">
                  <p>ܢܩܦܬ ܢܦܫܝ ܠܥܦܪܐ ܐܚܢܝ ܐܝܟ ܡܠܬܟ</p>
               </div>
               <div type="textpart" subtype="verse" n="26">
                  <p>ܐܘܪ̈ܚܬܝ ܚܘܝܬܟ ܘܥܢܝܬܢܝ ܐܠܦܝܢܝ ܢܡܘܣܟ</p>
               </div>
               <div type="textpart" subtype="verse" n="27">
                  <p>ܐܘܪܚܐ ܕܦܘܩ̈ܕܢܝܟ ܚܘܢܝ ܘܐܪܢܐ ܒܬܕܡܪ̈ܬܟ</p>
               </div>
               <div type="textpart" subtype="verse" n="28">
                  <p>ܐܬܛܪܦܬ ܢܦܫܝ ܒܪܢܝܐ ܐܚܢܝ ܐܝܟ ܡܠܬܟ</p>
               </div>
               <div type="textpart" subtype="verse" n="29">
                  <p>ܐܘܪܚܐ ܕܥܘ̈ܠܐ ܐܥܒܪ ܡܢܝ ܘܢܡܘܣܟ ܐܠܦܝܢܝ</p>
               </div>
               <div type="textpart" subtype="verse" n="30">
                  <p>ܐܘܪܚܐ ܕܗܝܡܢܘܬܟ ܓܒܝܬ ܘܒܕܝܢ̈ܝܟ ܨܒܝܬ</p>
               </div>
               <div type="textpart" subtype="verse" n="31">
                  <p>ܢܩܦܬ ܠܣܗܕܘܬܟ ܡܪܝܐ ܠܐ ܬܒܗܬܝܢܝ</p>
               </div>
               <div type="textpart" subtype="verse" n="32">
                  <p>ܒܐܘܪܚܐ ܕܦܘܩ̈ܕܢܝܟ ܗܠܟܬ ܡܛܠ ܕܚܕܝܬܢܝ</p>
               </div>
               <div type="textpart" subtype="verse" n="33">
                  <p>ܐܠܦܝܢܝ ܡܪܝܐ ܐܘܪܚܐ ܕܦܘܩ̈ܕܢܝܟ ܘܐܛܪ ܐܢܘܢ</p>
               </div>
               <div type="textpart" subtype="verse" n="34">
                  <p>ܣܟܠܝܢܝ ܕܐܛܪ ܢܡܘܣܟ ܘܐܛܪܝܘܗܝ ܡܢ ܟܠܗ ܠܒܝ</p>
               </div>
               <div type="textpart" subtype="verse" n="35">
                  <p>ܗܠܟܝܢܝ ܒܫܒܝܠܐ ܕܦܘܩ̈ܕܢܝܟ ܡܛܠ ܕܒܗ ܨܒܝܬ</p>
               </div>
               <div type="textpart" subtype="verse" n="36">
                  <p>ܐܦܢܐ ܠܒܝ ܠܣܗܕܘܬܟ ܘܠܐ ܠܡܬ̈ܠܐ</p>
               </div>
               <div type="textpart" subtype="verse" n="37">
                  <p>ܐܥܒܪ ܥܝܢ̈ܝ ܕܠܐ ܢܚ̈ܙܝܢ ܕܓܠܘܬܐ ܘܒܐܘܪ̈ܚܬܟ ܐܚܢܝ</p>
               </div>
               <div type="textpart" subtype="verse" n="38">
                  <p>ܐܫܪ ܡܠܬܟ ܠܥܒܕܟ ܕܕܚܠ ܠܟ</p>
               </div>
               <div type="textpart" subtype="verse" n="39">
                  <p>ܐܥܒܪ ܡܢܝ ܚܣܕܐ ܡܛܠ ܕܕܝܢ̈ܝܟ ܫܦܝܪܝܢ ܐܢܘܢ</p>
               </div>
               <div type="textpart" subtype="verse" n="40">
                  <p>ܨܒܝܬ ܒܦܘܩ̈ܕܢܝܟ ܘܒܙܕܝܩܘܬܟ ܐܚܢܝ</p>
               </div>
               <div type="textpart" subtype="verse" n="41">
                  <p>ܢܐܬܘܢ ܥܠܝ ܪ̈ܚܡܝܟ ܡܪܝܐ ܘܦܘܪܩܢܟ ܕܐܡܪܬ</p>
               </div>
               <div type="textpart" subtype="verse" n="42">
                  <p>ܘܐܬܠ ܦܬܓܡܐ ܠܡܚܣ̈ܕܢܝ ܡܛܘܠ ܕܐܬܬܟܠܬ ܥܠ ܡ̈ܠܝܟ</p>
               </div>
               <div type="textpart" subtype="verse" n="43">
                  <p>ܠܐ ܬܥܢܕ ܡܢ ܦܘܡܝ ܡܠܬܐ ܕܩܘܫܬܐ ܡܛܠ ܕܠܕܝܢ̈ܝܟ ܣܟܝܬ</p>
               </div>
               <div type="textpart" subtype="verse" n="44">
                  <p>ܐܛܪ ܢܡܘܣܟ ܠܥܠܡ ܥܠܡܝܢ</p>
               </div>
               <div type="textpart" subtype="verse" n="45">
                  <p>ܘܐܗܠܟ ܒܐܪܘܚܬܐ ܡܛܠ ܕܒܦܘܩ̈ܕܢܝܟ ܨܒܝܬ</p>
               </div>
               <div type="textpart" subtype="verse" n="46">
                  <p>ܐܡܠܠ ܒܙܕܝܩܘܬܐ ܩܕܡ ܡ̈ܠܟܐ ܘܠܐ ܐܒܗܬ</p>
               </div>
               <div type="textpart" subtype="verse" n="47">
                  <p>ܘܐܪܢܐ ܒܦܘܩ̈ܕܢܝܟ ܕܪܚܡܬ</p>
               </div>
               <div type="textpart" subtype="verse" n="48">
                  <p>ܘܐܪܝܡ ܐܝ̈ܕܝ ܠܘܬ ܦܘܩ̈ܕܢܝܟ ܕܪܚܡܬ ܘܐܪܢܐ ܒܗܘܢ ܒܦܘܩ̈ܕܢܝܟ ܘܐܫܬܒܚ ܒܗܝܡܢܘܬܟ</p>
               </div>
               <div type="textpart" subtype="verse" n="49">
                  <p>ܥܗܕ ܡܠܬܟ ܠܥܒܕܟ ܗܝ ܕܐܬܟܠܬܝܗܝ</p>
               </div>
               <div type="textpart" subtype="verse" n="50">
                  <p>ܘܒܗ̇ ܐܬܒܝܐܝܬ ܒܡܘܟܟܝ ܡܛܠ ܕܡܐܡܪܟ ܐܚܝܢܝ</p>
               </div>
               <div type="textpart" subtype="verse" n="51">
                  <p>ܥܘ̈ܠܐ ܐܠܨܘܢܝ ܘܡܢ ܢܡܘܣܟ ܠܐ ܣܛܝܬ</p>
               </div>
               <div type="textpart" subtype="verse" n="52">
                  <p>ܐܬܕܟܪܬ ܕܝܢ̈ܝܟ ܡܪܝܐ ܕܡܢ ܥܠܡ ܘܐܬܒܝܐܝܬ ܘܗܘܘ ܠܝ ܠܡܪܕܘܬܐ</p>
               </div>
               <div type="textpart" subtype="verse" n="53">
                  <p>ܟܡܝܪܘܬܐ ܐܚܕܬܢܝ ܡܢ ܚ̈ܛܝܐ ܕܫܒܩܘ ܢܡܘܣܟ</p>
               </div>
               <div type="textpart" subtype="verse" n="54">
                  <p>ܙܡܝܪܬܐ ܗܘܘ ܠܝ ܦܘܩ̈ܕܢܝܟ ܒܝܬ ܬܘܬܒܘܬܝ</p>
               </div>
               <div type="textpart" subtype="verse" n="55">
                  <p>ܥܗܕܬ ܒܠܠܝܐ ܫܡܟ ܡܪܝܐ ܘܢܛܪܬ ܢܡܘܣܟ</p>
               </div>
               <div type="textpart" subtype="verse" n="56">
                  <p>ܘܐܬܒܝܐܝܬ ܡܛܠ ܕܢܛܪܬ ܦܘܩ̈ܕܢܝܟ</p>
               </div>
               <div type="textpart" subtype="verse" n="57">
                  <p>ܒܦܠܓܘܬܗ ܕܡܪܝܐ ܪܢܝܬ ܕܐܛܪ ܦܘܩ̈ܕܢܝܟ</p>
               </div>
               <div type="textpart" subtype="verse" n="58">
                  <p>ܣܟܝܬ ܠܐ̈ܦܝܟ ܡܢ ܟܠܗ ܠܒܝ ܐܚܢܝ ܐܝܟ ܡܠܬܟ</p>
               </div>
               <div type="textpart" subtype="verse" n="59">
                  <p>ܐܬܚܫܒܬ ܐܘܪ̈ܚܬܝ ܘܐܗܦܟܬ ܪ̈ܓܠܝ ܠܫܒܝ̈ܠܝܟ</p>
               </div>
               <div type="textpart" subtype="verse" n="60">
                  <p>ܐܬܛܝܒܬ ܘܠܐ ܐܫܬܘܚܪܬ ܕܐܛܪ ܦܘܩ̈ܕܢܝܟ</p>
               </div>
               <div type="textpart" subtype="verse" n="61">
                  <p>ܚܒ̈ܠܐ ܕܥܘ̈ܠܐ ܥܪܙܠܘܢܝ ܘܡܢ ܢܡܘܣܟ ܠܐ ܣܛܝܬ</p>
               </div>
               <div type="textpart" subtype="verse" n="62">
                  <p>ܒܦܠܓܗ ܕܠܠܝܐ ܩܡܬ ܕܐܘܕܐ ܠܟ ܥܠ ܕܝܢܝ̈ܟ ܙܕܝܩܐ</p>
               </div>
               <div type="textpart" subtype="verse" n="63">
                  <p>ܪܚܡܐ ܐܢܐ ܕܟܠܗܘܢ ܕܚ̈ܠܝܟ ܘܕܐܝܠܝܢ ܕܢܛܪܝܢ ܦܘܩ̈ܕܢܝܟ</p>
               </div>
               <div type="textpart" subtype="verse" n="64">
                  <p>ܪ̈ܚܡܝܟ ܡܪܝܐ ܡܠܝܐ ܐܪܥܐ ܐܠܦܝܢܝ ܦܘܩ̈ܕܢܝܟ</p>
               </div>
               <div type="textpart" subtype="verse" n="65">
                  <p>ܛܒܬܐ ܥܒܕ ܥܡ ܥܒܕܟ ܡܪܝܐ ܐܝܟ ܕܐܡܪܬ</p>
               </div>
               <div type="textpart" subtype="verse" n="66">
                  <p>ܛܥܡܐ ܘܛܝܒܘܬܐ ܘܡܕܥܐ ܐܠܦܝܢܝ ܡܛܠ ܕܗܝܡܢܬ ܒܦܘܩ̈ܕܢܝܟ</p>
               </div>
               <div type="textpart" subtype="verse" n="67">
                  <p>ܥܕܠܐ ܐܬܡܟܟܬ ܗܝܡܢܬ ܘܡܐܡܪܟ ܢܛܪܬ</p>
               </div>
               <div type="textpart" subtype="verse" n="68">
                  <p>ܛܒ ܐܢܬ ܡܪܝܐ ܘܡܛܐܒ ܐܠܦܝܢܝ ܦܘܩ̈ܕܢܝܟ</p>
               </div>
               <div type="textpart" subtype="verse" n="69">
                  <p>ܣܓܝ ܥܘܠܐ ܕܫܒܗܪ̈ܢܐ ܘܐܢܐ ܒܟܠܗ ܠܒܝ ܢܛܪܬ ܦܘܩ̈ܕܢܝܟ</p>
               </div>
               <div type="textpart" subtype="verse" n="70">
                  <p>ܐܬܓܒܢ ܠܒܗܘܢ ܐܝܟ ܚܠܒܐ ܘܐܢܐ ܢܛܪܬ ܢܡܘܣܟ</p>
               </div>
               <div type="textpart" subtype="verse" n="71">
                  <p>ܛܒ ܠܝ ܕܐܬܡܟܟܬ ܕܐܠܦ ܦܘܩ̈ܕܢܝܟ</p>
               </div>
               <div type="textpart" subtype="verse" n="72">
                  <p>ܛܐܒ ܠܝ ܢܡܘܣܗ ܕܦܘܡܟ ܡܢ ܐ̈ܠܦܐ ܕܕܗܒܐ ܘܕܣܐܡܐ</p>
               </div>
               <div type="textpart" subtype="verse" n="73">
                  <p>ܐ̈ܝܕܝܟ ܥܒܕܢܝ ܘܐܬܩܢܢܝ ܐܠܦܝܢܝ ܢܡܘܣܟ</p>
               </div>
               <div type="textpart" subtype="verse" n="74">
                  <p>ܕܢܚܙܘܢ ܕܚ̈ܠܝܟ ܘܢܚܕܘܢ ܕܠܡܠܬܟ ܣܒܪܬ</p>
               </div>
               <div type="textpart" subtype="verse" n="75">
                  <p>ܝܕܥܬ ܕܙܕܝܩ̈ܝܢ ܐܢܘܢ ܕܝܢ̈ܝܟ ܡܪܝܐ ܘܗܝܡܢܘܬܟ ܡܟܟܬܢܝ</p>
               </div>
               <div type="textpart" subtype="verse" n="76">
                  <p>ܢܗܘܘܢ ܪ̈ܚܡܝܟ ܠܒܘܝܐܝ ܐܝܟ ܕܐܡܪܬ ܠܥܒܕܟ</p>
               </div>
               <div type="textpart" subtype="verse" n="77">
                  <p>ܢܐܬܘܢ ܥܠܝ ܪ̈ܚܡܝܟ ܘܐܚܐ ܡܛܘܠ ܕܒܢܡܘܣܟ ܐܬܝܠܦܬ</p>
               </div>
               <div type="textpart" subtype="verse" n="78">
                  <p>ܢܒܗܬܘܢ ܥܘ̈ܠܐ ܕܒܥܘܠܐ ܡܟܟܘܢܝ ܘܐܢܐ ܪܢܝܬ ܒܦܘܩ̈ܕܢܝܟ</p>
               </div>
               <div type="textpart" subtype="verse" n="79">
                  <p>ܢܬܦܢܘܢ ܠܘܬܝ ܕܚ̈ܠܝܟ ܘܐܝܠܝܢ ܕܝܕܥܝܢ ܣܗܕܘܬܟ</p>
               </div>
               <div type="textpart" subtype="verse" n="80">
                  <p>ܢܪܢܐ ܠܒܝ ܒܦܘܩ̈ܕܢܝܟ ܘܠܐ ܐܒܗܬ</p>
               </div>
               <div type="textpart" subtype="verse" n="81">
                  <p>ܪܓܬ ܢܦܫܝ ܠܦܘܪܩܢܟ ܘܠܡܠܬܟ ܣܒܪܬ</p>
               </div>
               <div type="textpart" subtype="verse" n="82">
                  <p>ܣܟܝ ܥܝܢ̈ܝ ܠܡܐܡܪܟ ܕܐܡܬܝ ܬܒܝܐܝܢܝ</p>
               </div>
               <div type="textpart" subtype="verse" n="83">
                  <p>ܡܛܠ ܕܗܘܝܬ ܐܝܟ ܙܩܐ ܒܐܓܠܝܕܐ ܘܦܘܩ̈ܕܢܝܟ ܠܐ ܛܥܝܬ</p>
               </div>
               <div type="textpart" subtype="verse" n="84">
                  <p>ܟܡܐ ܐܢܘܢ ܝܘܡ̈ܬܗ ܕܥܒܕܟ ܘܐܡܬܝ ܥܒܕ ܐܢܬ ܠܝ ܕܝܢܐ ܡܢ ܪ̈ܕܘܦܝ</p>
               </div>
               <div type="textpart" subtype="verse" n="85">
                  <p>ܚܦܪܘ ܠܝ ܓܘܡܨܐ ܥܘ̈ܠܐ ܕܠܐ ܡܢ ܢܡܘܣܟ</p>
               </div>
               <div type="textpart" subtype="verse" n="86">
                  <p>ܟܠܗܘܢ ܦܘܩ̈ܕܢܝܟ ܡܗܝܡܢܝܢ ܘܥܘ̈ܠܐ ܪܕܦܘܢܝ</p>
               </div>
               <div type="textpart" subtype="verse" n="87">
                  <p>ܥܕ ܩܠܝܠ ܡܘܒܕܝܢ ܗܘܘ ܠܝ ܒܐܪܥܐ ܘܐܢܐ ܠܐ ܫܒܩܬ ܦܘܩ̈ܕܢܝܟ</p>
               </div>
               <div type="textpart" subtype="verse" n="88">
                  <p>ܐܝܟ ܪ̈ܚܡܝܟ ܐܚܢܝ ܕܐܛܪ ܣܗܕܘܬܗ ܕܦܘܡܟ</p>
               </div>
               <div type="textpart" subtype="verse" n="89">
                  <p>ܠܥܠܡ ܐܢܬ ܗܘ ܡܪܝܐ ܘܡܠܬܟ ܩܝܡܐ ܒܫܡܝܐ</p>
               </div>
               <div type="textpart" subtype="verse" n="90">
                  <p>ܘܠܕܪܕܪܝܢ ܗܝܡܢܘܬܟ ܬܩܢܬ ܐܪܥܐ ܘܐܩܝܡܬܗ̇</p>
               </div>
               <div type="textpart" subtype="verse" n="92">
                  <p>ܐܠܘ ܠܐ ܢܡܘܣܟ ܕܗܘܐ ܠܝ ܪܢܝܐ ܐܒܕ ܗܘܝܬ ܒܡܘܟܟܝ</p>
               </div>
               <div type="textpart" subtype="verse" n="93">
                  <p>ܠܥܠܡ ܠܐ ܐܛܥܐ ܦܘܩ̈ܕܢܝܟ ܡܛܠ ܕܒܗܘܢ ܐܢܘܢ ܚ̈ܝܝ</p>
               </div>
               <div type="textpart" subtype="verse" n="94">
                  <p>ܕܝܠܟ ܐܢܐ ܦܨܢܝ ܡܛܠ ܕܦܘܩ̈ܕܢܝܟ ܢܛܪܬ</p>
               </div>
               <div type="textpart" subtype="verse" n="95">
                  <p>ܥܠܝ ܣܟܝܘ ܥܘ̈ܠܐ ܕܢܘܒܕܘܢܢܝ ܘܣܗܕܘܬܟ ܐܣܬܟܠܬ</p>
               </div>
               <div type="textpart" subtype="verse" n="96">
                  <p>ܠܟܠ ܣܘܦܐ ܚܙܝܬ ܩܨܐ ܘܛܒ ܪܘܝܚ ܦܘܩܕܢܟ</p>
               </div>
               <div type="textpart" subtype="verse" n="97">
                  <p>ܡܐ ܪܚܡܬ ܢܡܘܣܟ ܘܟܘܠܗ ܝܘܡܐ ܗܘܝܘ ܪܢܝܝ</p>
               </div>
               <div type="textpart" subtype="verse" n="98">
                  <p>ܚܟܡܝܢܝ ܡܢ ܒ̈ܥܠܕܒܒܝ ܡܛܠ ܕܦܘܩ̈ܕܢܝܟ ܢܛܪܬ</p>
               </div>
               <div type="textpart" subtype="verse" n="99">
                  <p>ܡܢ ܟܠܗܘܢ ܡ̈ܠܦܢܝ ܣܟܠܝܢܝ ܡܛܠ ܕܣܗܕܘܬܟ ܗܘܬ ܠܝ ܪܢܝܐ</p>
               </div>
               <div type="textpart" subtype="verse" n="100">
                  <p>ܝܬܝܪ ܡܢ ܩܫܝ̈ܫܐ ܐܣܬܟܠܬ ܡܛܠ ܕܦܘܩ̈ܕܢܝܟ ܢܛܪܬ</p>
               </div>
               <div type="textpart" subtype="verse" n="101">
                  <p>ܡܢ ܟܠܗ̇ ܐܘܪܚܐ ܒܝܫܬܐ ܟܠܝܬ ܪ̈ܓܠܝ ܕܐܛܪ ܦܘܩ̈ܕܢܝܟ</p>
               </div>
               <div type="textpart" subtype="verse" n="102">
                  <p>ܡܢ ܕܝܢ̈ܝܟ ܠܐ ܣܛܝܬ ܡܛܠ ܕܐܢܬ ܐܠܦܬܢܝ</p>
               </div>
               <div type="textpart" subtype="verse" n="103">
                  <p>ܚܠܝܢ ܡ̈ܠܝܟ ܠܫܡ̈ܝ ܚܟܝ ܛܒ ܡܢ ܕܒܫܐ ܠܦܘܡܐ</p>
               </div>
               <div type="textpart" subtype="verse" n="104">
                  <p>ܒܦܘܩ̈ܕܢܝܟ ܪܢܝܬ ܡܛܠ ܗܢܐ ܣܢܝܬ ܟܘܠܗ̇ ܐܘܪܚܐ ܕܥܘ̈ܠܐ</p>
               </div>
               <div type="textpart" subtype="verse" n="105">
                  <p>ܫܪܓܐ ܗܝ ܡܠܬܟ ܠܪ̈ܓܠܝ ܘܢܘܗܪܐ ܠܫܒܝ̈ܠܝ</p>
               </div>
               <div type="textpart" subtype="verse" n="106">
                  <p>ܐܝܡܝܬ ܘܐܫܪܬ ܕܐܛܪ ܕܝܢ̈ܐ ܕܙܕܝܩܘܬܟ</p>
               </div>
               <div type="textpart" subtype="verse" n="107">
                  <p>ܐܬܡܟܟܬ ܪܘܪܒܐܝܬ ܡܪܝܐ ܐܚܢܝ ܐܝܟ ܡܠܬܟ</p>
               </div>
               <div type="textpart" subtype="verse" n="108">
                  <p>ܒܡ̈ܠܘܗܝ ܕܦܘܡܝ ܨܒܝ ܡܪܝܐ ܘܡܢ ܕܝܢ̈ܝܟ ܐܠܦܝܢܝ</p>
               </div>
               <div type="textpart" subtype="verse" n="109">
                  <p>ܢܦܫܝ ܒܐ̈ܝܕܝܟ ܗܝ ܒܟܠܙܒܢ ܘܢܡܘܣܟ ܠܐ ܛܥܝܬ</p>
               </div>
               <div type="textpart" subtype="verse" n="110">
                  <p>ܣܡܘ ܠܝ ܚ̈ܛܝܐ ܦܚ̈ܐ ܘܡܢ ܦܘܩ̈ܕܢܝܟ ܠܐ ܣܛܝܬ</p>
               </div>
               <div type="textpart" subtype="verse" n="111">
                  <p>ܝܪܬܬ ܣܗܕܘܬܟ ܠܥܠܡ ܡܛܠ ܕܒܘܣܡܐ ܗܝ ܕܠܒܝ</p>
               </div>
               <div type="textpart" subtype="verse" n="112">
                  <p>ܐܦܢܝܬ ܠܒܝ ܕܐܥܒܕ ܦܘܩ̈ܕܢܝܟ ܠܥܠܡ ܒܫܪܪܐ</p>
               </div>
               <div type="textpart" subtype="verse" n="113">
                  <p>ܣܢܝܬ ܠܥܘ̈ܠܐ ܘܢܡܘܣܟ ܪܚܡܬ</p>
               </div>
               <div type="textpart" subtype="verse" n="114">
                  <p>ܣܬܪܝ ܘܒܝܬ ܓܘܣܝ ܐܢܬ ܗܘ ܘܠܡܠܬܟ ܣܒܪܬ</p>
               </div>
               <div type="textpart" subtype="verse" n="115">
                  <p>ܥܒܪܘ ܡܢܝ ܥܘ̈ܠܐ ܕܐܛܪ ܦܘܩ̈ܕܢܘܗܝ ܕܐܠܗܝ</p>
               </div>
               <div type="textpart" subtype="verse" n="116">
                  <p>ܐܫܪܝܢܝ ܒܡܠܬܟ ܘܐܚܐ ܘܠܐ ܬܒܗܬܝܢܝ ܡܢ ܣܒܪܝ</p>
               </div>
               <div type="textpart" subtype="verse" n="117">
                  <p>ܣܝܥܝܢܝ ܘܐܬܦܪܩ ܘܐܬܝܠܦ ܒܦܘܩ̈ܕܢܝܟ ܒܟܠܙܒܢ</p>
               </div>
               <div type="textpart" subtype="verse" n="118">
                  <p>ܐܣܠܝܬ ܠܟܠ ܕܛܥܝܢ ܡܢܟ ܡܛܠ ܕܥܘܠܐ ܗܘ ܪܢܝܗܘܢ</p>
               </div>
               <div type="textpart" subtype="verse" n="119">
                  <p>ܣܡܟܝܢܝ ܘܐܬܦܪܩ ܘܐܪܢܐ ܒܟܘܠ ܙܒܢ ܒܦܘܩ̈ܕܢܝܟ</p>
               </div>
               <div type="textpart" subtype="verse" n="120">
                  <p>ܩܦܘܕ ܒܣܪܝ ܡܢ ܕܚܠܬܟ ܘܡܢ ܕܝܢ̈ܝܟ ܕܚܠܬ</p>
               </div>
               <div type="textpart" subtype="verse" n="121">
                  <p>ܥܒܕ ܕܝܢܐ ܘܙܕܝܩܘܬܐ ܠܐ ܬܫܒܘܩܝܢܝ ܒܐܝܕܐ ܕܛܠܘ̈ܡܝ</p>
               </div>
               <div type="textpart" subtype="verse" n="122">
                  <p>ܒܣܡܝܗܝ ܠܥܒܕܟ ܒܛܒܬ̈ܐ ܘܠܐ ܢܥܫܩܘܢܢܝ ܫܒܗܪ̈ܢܐ</p>
               </div>
               <div type="textpart" subtype="verse" n="123">
                  <p>ܥܝܢ̈ܝ ܣܟܝ ܠܦܘܪܩܢܟ ܘܠܡܐܡܪܐ ܕܙܕܝܩܘܬܟ</p>
               </div>
               <div type="textpart" subtype="verse" n="124">
                  <p>ܥܒܕ ܠܥܒܕܟ ܐܝܟ ܪ̈ܚܡܝܟ ܘܐܠܦܝܢܝ ܢܡܘܣܟ</p>
               </div>
               <div type="textpart" subtype="verse" n="125">
                  <p>ܥܒܕܟ ܐܢܐ ܣܟܠܝܢܝ ܘܐܕܥ ܣܗܕܘܬܟ</p>
               </div>
               <div type="textpart" subtype="verse" n="126">
                  <p>ܙܒܢܐ ܗܘ ܠܡܦܠܚܗ ܠܡܪܝܐ ܘܗܐ ܒܛܠܘ ܢܡܘܣܟ</p>
               </div>
               <div type="textpart" subtype="verse" n="127">
                  <p>ܡܛܠ ܗܢܐ ܪܚܡܬ ܦܘܩ̈ܕܢܝܟ ܛܒ ܡܢ ܕܗܒܐ ܘܛܒ ܡܢ ܟܐ̈ܦܐ ܛܒ̈ܬܐ</p>
               </div>
               <div type="textpart" subtype="verse" n="128">
                  <p>ܟܠܗܘܢ ܦܘܩ̈ܕܢܝܟ ܪܚܡܬ ܘܟܠܗ̇ ܐܘܪܚܐ ܕܥܘ̈ܠܐ ܣܢܝܬ</p>
               </div>
               <div type="textpart" subtype="verse" n="129">
                  <p>ܪ̈ܘܪܒܢ ܐܢܝܢ ܣܗܕ̈ܘܬܟ ܡܛܠ ܗܢܐ ܢܛܪܬ ܐܢܝܢ ܢܦܫܝ</p>
               </div>
               <div type="textpart" subtype="verse" n="130">
                  <p>ܦܬܚ ܡܠܬܟ ܘܐܢܗܪ ܘܣܟܠ ܠܫܒܪ̈ܐ</p>
               </div>
               <div type="textpart" subtype="verse" n="131">
                  <p>ܦܘܡܝ ܦܬܚܬ ܘܣܩܬ ܪܘܚܐ ܘܣܟܝܬ ܠܦܘܪܩܢܟ</p>
               </div>
               <div type="textpart" subtype="verse" n="132">
                  <p>ܐܬܦܢ ܥܠܝ ܘܪܚܡ ܥܠܝ ܡܛܘܠ ܕܪܚܡܬ ܫܡܟ</p>
               </div>
               <div type="textpart" subtype="verse" n="133">
                  <p>ܐܬܩܢ ܗ̈ܠܟܬܝ ܒܫ̈ܒܝܠܝܟ ܘܠܐ ܢܫܬܠܛ ܒܝ ܥܘܠܐ</p>
               </div>
               <div type="textpart" subtype="verse" n="134">
                  <p>ܦܪܘܩܝܢܝ ܡܢ ܛܠܘܡܝܗ ܕܒܪܢܫܐ ܕܐܛܪ ܦܘܩ̈ܕܢܝܟ</p>
               </div>
               <div type="textpart" subtype="verse" n="135">
                  <p>ܐܢܗܪ ܐ̈ܦܝܟ ܥܠ ܥܒܕܟ ܘܐܠܦܝܢܝ ܢܡܘܣܟ</p>
               </div>
               <div type="textpart" subtype="verse" n="136">
                  <p>ܬ̈ܦܐ ܕܡ̈ܝܐ ܐܬܘ ܡܢ ܥܝܢ̈ܝ ܥܠ ܕܠܐ ܢܛܪܘ ܢܡܘܣܟ</p>
               </div>
               <div type="textpart" subtype="verse" n="137">
                  <p>ܙܕܝܩ ܐܢܬ ܡܪܝܐ ܘܛܒ ܬܪ̈ܝܨܝܢ ܕܝܢ̈ܝܟ</p>
               </div>
               <div type="textpart" subtype="verse" n="138">
                  <p>ܦܩܕܬ ܣܗܕܘܬܟ ܒܙܕܝܩܘܬܐ ܘܒܗܝܡܢܘܬܐ</p>
               </div>
               <div type="textpart" subtype="verse" n="139">
                  <p>ܫܢܩܢܝ ܚܣܡܐ ܒܟܠܙܒܢ ܡܛܠ ܕܛܥܘ ܡܠܬܟ ܒ̈ܥܠܕܒܒܝܟ</p>
               </div>
               <div type="textpart" subtype="verse" n="140">
                  <p>ܓܒܝܐ ܗܝ ܡܠܬܟ ܛܒ ܘܥܒܕܟ ܪܚܡܗ̇</p>
               </div>
               <div type="textpart" subtype="verse" n="141">
                  <p>ܙܥܘܪ ܐܢܐ ܘܫܝܛ ܘܦܘܩ̈ܕܢܝܟ ܠܐ ܛܥܝܬ</p>
               </div>
               <div type="textpart" subtype="verse" n="142">
                  <p>ܙܕܝܩܘܬܟ ܩܝܡܐ ܠܥܠܡ ܘܢܡܘܣܟ ܒܫܪܪܐ</p>
               </div>
               <div type="textpart" subtype="verse" n="143">
                  <p>ܐܘܠܨܢܐ ܘܥܩܬܐ ܡܛܝܘܢܝ ܘܒܦܘܩ̈ܕܢܝܟ ܪܢܝܬ</p>
               </div>
               <div type="textpart" subtype="verse" n="144">
                  <p>ܙܕܝܩܐ ܗܝ ܣܗܕܘܬܟ ܠܥܠܡ ܣܟܠܝܢܝ ܘܐܚܐ</p>
               </div>
               <div type="textpart" subtype="verse" n="145">
                  <p>ܩܪܝܬܟ ܡܢ ܟܠܗ ܠܒܝ ܡܪܝܐ ܥܢܝܢܝ ܘܐܛܪ ܦܘܩ̈ܕܢܝܟ</p>
               </div>
               <div type="textpart" subtype="verse" n="146">
                  <p>ܩܪܝܬܟ ܦܪܘܩܝܢܝ ܘܐܛܪ ܣܗܕܘܬܟ</p>
               </div>
               <div type="textpart" subtype="verse" n="147">
                  <p>ܩܕܡܬ ܒܨܦܪܐ ܘܓܥܝܬ ܘܣܟܝܬ ܠܡܠܬܟ</p>
               </div>
               <div type="textpart" subtype="verse" n="148">
                  <p>ܩܕܡ ܥܝܢ̈ܝ ܠܡܛܪܬܐ ܕܐܪܢܐ ܒܡܠܬܟ</p>
               </div>
               <div type="textpart" subtype="verse" n="149">
                  <p>ܫܡܥ ܩܠܝ ܡܪܝܐ ܐܝܟ ܪ̈ܚܡܝܟ ܘܒܕܝܢ̈ܝܟ ܐܚܢܝ</p>
               </div>
               <div type="textpart" subtype="verse" n="150">
                  <p>ܩܪܒܘ ܪ̈ܕܘܦܝ ܕܥܘܠܐ ܘܡܢ ܢܡܘܣܟ ܐܬܪܚܩܘ</p>
               </div>
               <div type="textpart" subtype="verse" n="151">
                  <p>ܩܪܝܒ ܐܢܬ ܡܪܝܐ ܘܟܠܗܘܢ ܦܘܩ̈ܕܢܝܟ ܒܩܘܫܬܐ</p>
               </div>
               <div type="textpart" subtype="verse" n="152">
                  <p>ܡܢ ܩܕܝܡ ܝܕܥܬ ܣܗܕܘܬܟ ܡܛܠ ܕܡܢ ܥܠܡ ܬܩܢܬܗ̇</p>
               </div>
               <div type="textpart" subtype="verse" n="153">
                  <p>ܚܙܝ ܡܘܟܟܝ ܘܦܨܢܝ ܡܛܠ ܕܢܡܘܣܟ ܠܐ ܛܥܝܬ</p>
               </div>
               <div type="textpart" subtype="verse" n="154">
                  <p>ܕܘܢ ܕܝܢܝ ܘܦܨܢܝ ܘܒܡܠܬܟ ܐܚܢܝ</p>
               </div>
               <div type="textpart" subtype="verse" n="155">
                  <p>ܪܚܝܩ ܗܘ ܦܘܪܩܢܐ ܡܢ ܥܘ̈ܠܐ ܡܛܠ ܕܠܐ ܒܥܘ ܦܘܩ̈ܕܢܝܟ</p>
               </div>
               <div type="textpart" subtype="verse" n="156">
                  <p>ܣܓ̈ܝܐܝܢ ܐܢܘܢ ܪ̈ܚܡܝܟ ܡܪܝܐ ܘܒܕܝܢܝ̈ܟ ܐܚܢܝ</p>
               </div>
               <div type="textpart" subtype="verse" n="157">
                  <p>ܣܓܝܘ ܪ̈ܕܘܦܝ ܘܒ̈ܥܠܕܒܒܝ ܘܡܢ ܣܗܕܘܬܟ ܠܐ ܣܛܝܬ</p>
               </div>
               <div type="textpart" subtype="verse" n="158">
                  <p>ܚܙܝܬ ܠܥܘ̈ܠܐ ܘܝܕܥܬ ܕܡܐܡܪܟ ܠܐ ܢܛܪܘ</p>
               </div>
               <div type="textpart" subtype="verse" n="159">
                  <p>ܚܙܝ ܕܪܚܡܬ ܦܘܩ̈ܕܢܝܟ ܡܪܝܐ ܒܛܝܒܘܬܟ ܐܚܢܝ</p>
               </div>
               <div type="textpart" subtype="verse" n="160">
                  <p>ܪܝܫ ܡܠܬܟ ܩܘܫܬܐ ܘܠܥܠܡ ܟܠܗܘܢ ܕܝܢ̈ܐ ܕܙܕܝܩܘܬܟ</p>
               </div>
               <div type="textpart" subtype="verse" n="161">
                  <p>ܪ̈ܘܪܒܢܐ ܪܕܦܘܢܝ ܣܪܝܩܐܝܬ ܘܡܢ ܡܠܬܟ ܕܚܠ ܠܒܝ</p>
               </div>
               <div type="textpart" subtype="verse" n="162">
                  <p>ܚܕܝܬ ܒܡܐܡܪܟ ܐܝܟ ܗܘ ܕܐܫܟܚ ܒܙܬܐ ܣܓܝܐܬܐ</p>
               </div>
               <div type="textpart" subtype="verse" n="163">
                  <p>ܥܘܠܐ ܣܢܝܬ ܘܐܣܠܝܬ ܘܢܡܘܣܟ ܪܚܡܬ</p>
               </div>
               <div type="textpart" subtype="verse" n="164">
                  <p>ܫܒܥ ܒܝܘܡܐ ܫܒܚܬܟ ܥܠ ܕܝܢ̈ܝܟ ܙܕܝܩܐ</p>
               </div>
               <div type="textpart" subtype="verse" n="165">
                  <p>ܣܓܝ ܗܘ ܫܠܡܐ ܕܐܝܠܝܢ ܕܪܚܡܝܢ ܢܡܘܣܟ ܘܠܝܬ ܠܗܘܢ ܟܪܝܗܘܬܐ</p>
               </div>
               <div type="textpart" subtype="verse" n="166">
                  <p>ܣܒܪܬ ܠܦܘܪܩܢܟ ܡܪܝܐ ܘܦܘܩ̈ܕܢܝܟ ܥܒܕܬ</p>
               </div>
               <div type="textpart" subtype="verse" n="167">
                  <p>ܢܛܪܬ ܢܦܫܝ ܣܗܕܘܬܟ ܘܪܚܡܬܗ̇ ܪܘܪܒܐܝܬ</p>
               </div>
               <div type="textpart" subtype="verse" n="168">
                  <p>ܢܛܪܬ ܦܘܩ̈ܕܢܝܟ ܘܣܗ̈ܕܘܬܟ ܘܟܠܗܝܢ ܐܘܪ̈ܚܬܝ ܠܩܘܒܠܟ</p>
               </div>
               <div type="textpart" subtype="verse" n="169">
                  <p>ܬܥܘܠ ܬܫܒܘܚܬܝ ܩܕܡܝܟ ܡܪܝܐ ܘܒܡܠܬܟ ܐܚܢܝ</p>
               </div>
               <div type="textpart" subtype="verse" n="170">
                  <p>ܬܥܘܠ ܒܥܘܬܝ ܩܕܡܝܟ ܘܒܡܠܬܟ ܦܨܢܝ</p>
               </div>
               <div type="textpart" subtype="verse" n="171">
                  <p>ܢܡ̈ܠܠܢ ܣܦܘ̈ܬܝ ܬܫܒ̈ܚܬܟ ܟܕ ܬܠܦܝܢܝ ܦܘܩ̈ܕܢܝܟ</p>
               </div>
               <div type="textpart" subtype="verse" n="172">
                  <p>ܢܒܥ ܠܫܢܝ ܡܐܡܪܟ ܡܛܠ ܕܟܠܗܘܢ ܦܘܩ̈ܕܢܝܟ ܒܙܕܝܩܘܬܐ</p>
               </div>
               <div type="textpart" subtype="verse" n="173">
                  <p>ܬܥܕܪܢܝ ܐܝܕܟ ܡܛܠ ܕܨܒܝܬ ܒܦܘܩ̈ܕܢܝܟ</p>
               </div>
               <div type="textpart" subtype="verse" n="174">
                  <p>ܣܟܝܬ ܢܦܫܝ ܠܦܘܪܩܢܟ ܘܒܢܡܘܣܟ ܪܢܝܬ</p>
               </div>
               <div type="textpart" subtype="verse" n="175">
                  <p>ܬܚܐ ܢܦܫܝ ܘܬܫܒܚܟ ܘܕܝܢܟ ܗܘ ܢܥܕܪܢܝ</p>
               </div>
               <div type="textpart" subtype="verse" n="176">
                  <p>ܐܬܛܥܝܬ ܐܝܟ ܥܪܒܐ ܐܒܝܕܐ ܒܥܝܘܗܝ ܠܥܒܕܟ ܡܛܠ ܕܦܘܩ̈ܕܢܝܟ ܠܐ ܛܥܝܬ</p>
               </div>
            </div>
            <div type="textpart" subtype="chapter" n="120">
               <div type="textpart" subtype="verse" n="1">
                  <p>ܠܡܪܝܐ ܒܐܘܠܨܢܝ ܩܪܝܬ ܘܥܢܢܝ</p>
               </div>
               <div type="textpart" subtype="verse" n="2">
                  <p>ܡܪܝܐ ܘܦܨܗ̇ ܠܢܦܫܝ ܡܢ ܣ̈ܦܘܬܐ ܕܥܘ̈ܠܐ ܘܡܢ ܠܫ̈ܢܐ ܢܟܘ̈ܠܬܢܐ</p>
               </div>
               <div type="textpart" subtype="verse" n="3">
                  <p>ܡܢܐ ܢܬܠܘܢ ܠܟ ܘܡܢܐ ܢܘܣܦܘܢ ܠܟ ܠܫ̈ܢܐ ܢܟܘ̈ܠܬܢܐ</p>
               </div>
               <div type="textpart" subtype="verse" n="4">
                  <p>ܓܐܪ̈ܘܗܝ ܕܓܒܪܐ ܫܢ̈ܝܢܝܢ. ܐܝܟ ܓܘܡܪ̈ܐ ܕܒܠܘܛܐ</p>
               </div>
               <div type="textpart" subtype="verse" n="5">
                  <p>ܘܝ ܠܝ ܕܬܘܬܒܘܬܝ ܐܓܪܬ ܘܫܪܝܬ ܒܡܫܟܢܐ ܕܩܕܪ</p>
               </div>
               <div type="textpart" subtype="verse" n="6">
                  <p>ܣܘܓܐܐ ܥܡܪܬ ܢܦܫܝ ܥܡ ܐܝܠܝܢ ܕܣܢܝܢ ܫܠܡܐ</p>
               </div>
               <div type="textpart" subtype="verse" n="7">
                  <p>ܘܐܢܐ ܫܠܡܐ ܡܡܠܠ ܗܘܝܬ ܘܗܢܘܢ ܡܬܟܬܫܝܢ ܗܘܘ ܥܡܝ</p>
               </div>
            </div>
            <div type="textpart" subtype="chapter" n="121">
               <div type="textpart" subtype="verse" n="1">
                  <p>ܐܪܝܡ ܥܝܢ̈ܝ ܠܛܘܪܐ ܐܝܡܟܐ ܢܐܬܐ ܡܥܕܪܢܝ</p>
               </div>
               <div type="textpart" subtype="verse" n="2">
                  <p>ܥܘܕܪܢܝ ܡܢ ܩܕܡ ܡܪܝܐ ܗܘ ܕܥܒܕ ܫܡܝܐ ܘܐܪܥܐ</p>
               </div>
               <div type="textpart" subtype="verse" n="3">
                  <p>ܠܐ ܢܬܠ ܪܓܠܟ ܠܙܘܥܬܐ ܘܠܐ ܢܢܘܡ ܢܛܘܪܟ</p>
               </div>
               <div type="textpart" subtype="verse" n="4">
                  <p>ܠܐ ܓܝܪ ܢܐܡ ܘܠܐ ܕܡܟ ܢܛܘܪܗ ܕܐܝܣܪܝܠ</p>
               </div>
               <div type="textpart" subtype="verse" n="5">
                  <p>ܡܪܝܐ ܗܘ ܢܛܘܪܟ ܡܪܝܐ ܢܛܠ ܠܟ ܒܐܝܕܗ ܕܝܡܝܢܐ</p>
               </div>
               <div type="textpart" subtype="verse" n="6">
                  <p>ܒܐܝܡܡܐ ܫܡܫܐ ܠܐ ܢܟܝܟ ܐܦ ܠܐ ܣܗܪܐ ܒܠܠܝܐ</p>
               </div>
               <div type="textpart" subtype="verse" n="7">
                  <p>ܡܪܝܐ ܢܢܛܪܟ ܡܢ ܟܠܗܝܢ ܒܝܫܬ̈ܐ ܢܛܪ ܢܦܫܟ</p>
               </div>
               <div type="textpart" subtype="verse" n="8">
                  <p>ܡܪܝܐ ܢܛܪ ܡܦܩܟ ܘܡܥܠܟ ܡܟܝܠ ܘܥܕܡܐ ܠܥܠܡ</p>
               </div>
            </div>
            <div type="textpart" subtype="chapter" n="122">
               <div type="textpart" subtype="verse" n="1">
                  <p>ܚܕܝܬ ܟܕ ܐܡܪܝܢ ܗܘܘ ܠܝ ܠܒܝܬܗ ܕܡܪܝܐ ܐܙܠܝܢܢ</p>
               </div>
               <div type="textpart" subtype="verse" n="2">
                  <p>ܩܝ̈ܡܢ ܗ̈ܘܝ ܪ̈ܓܠܝ ܒܬܪ̈ܥܝܟܝ ܐܘܪܫܠܡ</p>
               </div>
               <div type="textpart" subtype="verse" n="3">
                  <p>ܐܘܪܫܠܡ ܡܒܢܝܬܐ ܐܝܟ ܡܕܝܢܬܐ ܕܟܪܝܟ ܠܗ̇ ܫܘܪܐ</p>
               </div>
               <div type="textpart" subtype="verse" n="4">
                  <p>ܠܬܡܢ ܣܠܩܘ ܫܪ̈ܒܬܐ ܫܪ̈ܒܬܗ ܕܡܪܝܐ ܣܗܕܘܬܐ ܠܐܝܣܪܝܠ ܠܡܘܕܝܘ ܠܫܡܗ ܕܡܪܝܐ</p>
               </div>
               <div type="textpart" subtype="verse" n="5">
                  <p>ܡܛܠ ܕܬܡܢ ܐܪܡܝܘ ܟܘܪ̈ܣܘܬܐ ܠܕܝܢܐ ܟܘܪ̈ܣܘܬܐ ܕܒܝܬ ܕܘܝܕ</p>
               </div>
               <div type="textpart" subtype="verse" n="6">
                  <p>ܫܐܠܘ ܒܫܠܡܗ̇ ܕܐܘܪܫܠܡ ܢܗܘܘܢ ܟܗܝܢܝܢ ܪ̈ܚܡܝܟܝ</p>
               </div>
               <div type="textpart" subtype="verse" n="7">
                  <p>ܢܗܘܐ ܫܠܡܐ ܒܚܝܠܟܝ ܘܟܗܝܢܘܬܐ ܒܣܚܪ̈ܬܟܝ</p>
               </div>
               <div type="textpart" subtype="verse" n="8">
                  <p>ܡܛܠ ܐܚ̈ܝ ܘܪ̈ܚܡܝ ܐܡܠܠ ܥܠܝܟܝ ܫܠܡܐ</p>
               </div>
               <div type="textpart" subtype="verse" n="9">
                  <p>ܡܛܠ ܒܝܬܗ ܕܡܪܝܐ ܐܠܗܢ ܐܒܥܐ ܒܛܒ̈ܬܟܝ</p>
               </div>
            </div>
            <div type="textpart" subtype="chapter" n="123">
               <div type="textpart" subtype="verse" n="1">
                  <p>ܠܘܬܟ ܐܪܝܡܬ ܥܝܢ̈ܝ ܥܡܘܪܐ ܕܫܡܝܐ</p>
               </div>
               <div type="textpart" subtype="verse" n="2">
                  <p>ܐܝܟ ܥܝܢ̈ܝ ܥܒ̈ܕܐ ܠܘܬ ܡܪ̈ܝܗܘܢ ܘܐܝܟ ܥ̈ܝܢܝܗ̇ ܕܐܡܬܐ ܠܘܬ ܡܪܬܗ̇ ܗܟܢ ܥܝܢ̈ܝܢܠܘܬܟ ܡܪܝܐ ܐܠܗܢ ܥܕܡܐ ܕܬܪܚܡ ܥܠܝܢ</p>
               </div>
               <div type="textpart" subtype="verse" n="3">
                  <p>ܪܚܡ ܥܠܝܢ ܡܪܝܐ ܪܚܡ ܥܠܝܢ ܡܛܠ ܕܣܘܓܐܐ ܕܫܛܝܘܬܐ ܫܡܥܢܢ</p>
               </div>
               <div type="textpart" subtype="verse" n="4">
                  <p>ܘܣܘܓܐܐ ܣܒܥܬ ܢܦܫܢ ܡܘܝܩܐ ܕܡܒܙܚ̈ܢܐ ܘܫܛܝܘܬܐ ܕܫܒܗܪ̈ܢܐ</p>
               </div>
            </div>
            <div type="textpart" subtype="chapter" n="124">
               <div type="textpart" subtype="verse" n="1">
                  <p>ܐܠܘ ܠܐ ܡܪܝܐ ܕܩܡ ܠܢ ܢܐܡܪ ܐܝܣܪܝܠ</p>
               </div>
               <div type="textpart" subtype="verse" n="2">
                  <p>ܕܐܠܘ ܠܐ ܡܪܝܐ ܕܩܡ ܠܢ ܟܕ ܩܡܘ ܥܠܝܢ ܒܢܝܢܫ̈ܐ</p>
               </div>
               <div type="textpart" subtype="verse" n="3">
                  <p>ܚܝܬ ܒܠܥܝܢ ܗܘܘ ܠܢ ܘܟܕ ܐܬܚܡܬ ܪܘܓܙܗܘܢ ܥܠܝܢ</p>
               </div>
               <div type="textpart" subtype="verse" n="4">
                  <p>ܒܡ̈ܝܐ ܡܛܒܥܝܢ ܗܘܘ ܠܢ ܐܪܓܠܬܐ ܥܒܪܬ ܥܠ ܢܦܫܢ</p>
               </div>
               <div type="textpart" subtype="verse" n="5">
                  <p>ܘܡ̈ܝܐ ܣ̈ܓܝܐܐ ܥܒܪܘ ܥܠ ܢܦܫܢ</p>
               </div>
               <div type="textpart" subtype="verse" n="6">
                  <p>ܒܪܝܟ ܗܘ ܡܪܝܐ ܕܠܐ ܝܗܒܢ ܡܐܟܘܠܬܐ ܠܫܢܝ̈ܗܘܢ</p>
               </div>
               <div type="textpart" subtype="verse" n="7">
                  <p>ܢܦܫܢ ܐܝܟ ܨܦܪܐ ܐܬܦܠܛܬ ܡܢ ܦܚܐ ܕܨܝܕܐ. ܦܚܐ ܐܬܬܒܪ ܘܚܢܢ ܐܬܦܨܝܢ</p>
               </div>
               <div type="textpart" subtype="verse" n="8">
                  <p>ܘܥܘܕܪܢܢ ܒܫܡܗ ܕܡܪܝܐ. ܗܘ ܕܥܒܕ ܫܡܝܐ ܘܐܪܥܐ</p>
               </div>
            </div>
            <div type="textpart" subtype="chapter" n="125">
               <div type="textpart" subtype="verse" n="1">
                  <p>ܐܝܠܝܢ ܕܡܣܒܪܝܢ ܒܡܪܝܐ ܒܛܘܪܐ ܕܨܗܝܘܢ ܠܐ ܢܙܘܥܘܢ ܐܠܐ ܠܥܠܡ ܢܬܒܘܢ</p>
               </div>
               <div type="textpart" subtype="verse" n="2">
                  <p>ܐܘܪܫܠܡ ܛܘܪ̈ܐ ܟܪܝܟܝܢ ܠܗ̇ ܘܡܪܝܐ ܟܪܝܟ ܠܥܡܗ ܡܟܝܠ ܘܥܕܡܐ ܠܥܠܡ</p>
               </div>
               <div type="textpart" subtype="verse" n="3">
                  <p>ܡܛܠ ܕܠܐ ܢܬܬܢܝܚ ܫܒܛܐ ܕܥܘ̈ܠܐ ܒܡܢܬܐ ܕܙܕܝܩ̈ܐ ܘܠܐ ܢܘܫܛܘܢ ܙܕܝܩ̈ܐ ܐ̈ܝܕܝܗܘܢܒܥܘܠܐ</p>
               </div>
               <div type="textpart" subtype="verse" n="4">
                  <p>ܐܛܐܒ ܡܪܝܐ ܠܛܒ̈ܐ ܠܐܝܠܝܢ ܕܬܪ̈ܝܨܝܢ ܒܠܒܗܘܢ</p>
               </div>
               <div type="textpart" subtype="verse" n="5">
                  <p>ܘܐܝܠܝܢ ܕܡܥܩܡܝܢ ܫܒܝ̈ܠܝܗܘܢ ܢܕܒܪ ܐܢܘܢ ܡܪܝܐ ܥܡ ܥܒ̈ܕܝ ܥܘܠܐ ܫܠܡܐ ܠܐܝܣܪܝܠ</p>
               </div>
            </div>
            <div type="textpart" subtype="chapter" n="126">
               <div type="textpart" subtype="verse" n="1">
                  <p>ܟܕ ܡܦܢܐ ܡܪܝܐ ܫܒܝܬܐ ܕܨܗܝܘܢ ܗܘܝܢ ܐܝܟ ܗܢܘܢ ܕܚܕܝܢ</p>
               </div>
               <div type="textpart" subtype="verse" n="2">
                  <p>ܗܝܕܝܢ ܢܬܡܠܐ ܦܘܡܢ ܓܘܚܟܐ ܘܠܫܢܢ ܬܫܒܘܚܬܐ ܗܝܕܝܢ ܢܐܡܪܘܢ ܒܝܬ ܥܡ̈ܡܐ ܕܐܣܓܝܡܪܝܐ ܠܡܥܒܕ ܥܡ ܗܠܝܢ</p>
               </div>
               <div type="textpart" subtype="verse" n="3">
                  <p>ܐܣܓܝ ܡܪܝܐ ܠܡܥܒܕ ܠܢ ܘܗܘܝܢ ܒܚܕܘܬܐ</p>
               </div>
               <div type="textpart" subtype="verse" n="4">
                  <p>ܐܗܦܟ ܡܪܝܐ ܫܒܝܬܢ ܐܝܟ ܦܨܝ̈ܕܐ ܕܒܬܝܡܢܐ</p>
               </div>
               <div type="textpart" subtype="verse" n="5">
                  <p>ܐܝܠܝܢ ܕܙܪܥܝܢ ܒܕܡܥܬܐ ܒܚܕܘܬܐ ܢܚܨܕܘܢ</p>
               </div>
               <div type="textpart" subtype="verse" n="6">
                  <p>ܡܗܠܟܘ ܡܗܠܟ ܘܒܟܐ ܐܝܢܐ ܕܫܩܝܠ ܙܪܥܐ ܡܐܬܐ ܐܬܐ ܒܚܕܘܬܐ ܐܝܢܐ ܕܫܩܝܠ ܟܦܐ</p>
               </div>
            </div>
            <div type="textpart" subtype="chapter" n="127">
               <div type="textpart" subtype="verse" n="1">
                  <p>ܐܢ ܡܪܝܐ ܠܐ ܒܢܐ ܒܝܬܐ ܣܪܝܩܐܝܬ ܠܐܝܢ ܒܢܝܘ̈ܗܝ ܘܐܢ ܡܪܝܐ ܠܐ ܢܛܪ ܩܪܝܬܐܣܪܝܩܐܝܬ ܫܗܪܝܢ ܢܛܘܪ̈ܝܗ̇</p>
               </div>
               <div type="textpart" subtype="verse" n="2">
                  <p>ܣܪܝܩܝܢ ܐܢܘܢ ܐܝܠܝܢ ܕܡܩܕܡܝܢ ܠܡܩܡ ܘܡܘܚܪܝܢ ܠܡܬܒ ܐ̈ܟܠܝ ܠܚܡܐ ܒܟܐ̈ܒܐ ܗܟܢ ܢܬܠܠܚܒܝ̈ܒܘܗܝ ܫܢܬܐ</p>
               </div>
               <div type="textpart" subtype="verse" n="3">
                  <p>ܝܪܬܘܬܗ ܓܝܪ ܕܡܪܝܐ ܒ̈ܢܝܐ ܐܢܘܢ ܐܓܪܐ ܕܦܐܪ̈ܐ ܕܒܡܪܒܥܐ</p>
               </div>
               <div type="textpart" subtype="verse" n="4">
                  <p>ܐܝܟ ܓܐܪܐ ܒܐܝܕܗ ܕܚܝܠܬܢܐ ܗܟܢ ܐܢܘܢ ܒܢ̈ܝ ܥܠܝܡܘܬܐ</p>
               </div>
               <div type="textpart" subtype="verse" n="5">
                  <p>ܛܘܒܘܗܝ ܠܓܒܪܐ ܕܢܡܠܐ ܩܛܪܩܗ ܡܢܗܘܢ ܘܠܐ ܢܒܗܬܘܢ ܟܕ ܡܡܠܠܝܢ ܥܡ ܒܥܠܕܒܒܐ ܒܬܪܥܐ</p>
               </div>
            </div>
            <div type="textpart" subtype="chapter" n="128">
               <div type="textpart" subtype="verse" n="1">
                  <p>ܛܘܒܘܗܝ ܠܟܠ ܕܕܚܠ ܡܢ ܡܪܝܐ ܘܡܗܠܟ ܒܫܒ̈ܝܠܘܗܝ</p>
               </div>
               <div type="textpart" subtype="verse" n="2">
                  <p>ܥܡܠܐ ܕܐ̈ܝܕܝܟ ܟܕ ܬܐܟܘܠ ܒܪܢܫܐ ܛܘܒܝܟ ܘܛܒܬܐ ܠܢܦܫܟ</p>
               </div>
               <div type="textpart" subtype="verse" n="3">
                  <p>ܐܢܬܬܟ ܐܝܟ ܓܦܬܐ ܫܒܝܚܬܐ ܒܫ̈ܦܘܠܝ ܒܝܬܟ ܒܢ̈ܝܟ ܐܝܟ ܢܨܒܬܐ ܕܙܝܬܐ ܟܪܝܟܝܢܠܦܬܘܪܟ</p>
               </div>
               <div type="textpart" subtype="verse" n="4">
                  <p>ܗܟܢ ܢܬܒܪܟ ܓܒܪܐ ܕܕܚܠ ܡܢ ܡܪܝܐ</p>
               </div>
               <div type="textpart" subtype="verse" n="5">
                  <p>ܢܒܪܟܟ ܡܪܝܐ ܡܢ ܨܗܝܘܢ ܘܬܚܙܐ ܒܛܒ̈ܬܗ̇ ܕܐܘܪܫܠܡ ܟܠ ܝܘܡ̈ܝ ܚܝܝ̈ܟ</p>
               </div>
               <div type="textpart" subtype="verse" n="6">
                  <p>ܘܬܚܙܐ ܒܢ̈ܝܐ ܠܒܢܝ̈ܟ ܫܠܡܐ ܠܐܝܣܪܝܠ</p>
               </div>
            </div>
            <div type="textpart" subtype="chapter" n="129">
               <div type="textpart" subtype="verse" n="1">
                  <p>ܣܓܝܘ ܐ̈ܠܘܨܝ ܡܢ ܛܠܝܘܬܝ ܢܐܡܪ ܐܝܣܪܝܠ</p>
               </div>
               <div type="textpart" subtype="verse" n="2">
                  <p>ܕܣܓܝܘ ܐ̈ܠܘܨܝ ܡܢ ܛܠܝܘܬܝ ܘܠܐ ܐܬܡܨܝܘ ܚܝܠܝ</p>
               </div>
               <div type="textpart" subtype="verse" n="3">
                  <p>ܥܠ ܚܨܝ ܢܓܕܘ ܢ̈ܓܕܐ ܘܐܓܪܘ ܡܘܟܟܗܘܢ</p>
               </div>
               <div type="textpart" subtype="verse" n="4">
                  <p>ܡܪܝܐ ܙܕܝܩ ܘܡܦܫܚ ܣܘܟܝ̈ܗܘܢ ܕܥܘ̈ܠܐ</p>
               </div>
               <div type="textpart" subtype="verse" n="5">
                  <p>ܢܗܦܟܘܢ ܠܒܣܬܪܗܘܢ ܟܠܗܘܢ ܣܢ̈ܐܝܗ̇ ܕܨܗܝܘܢ</p>
               </div>
               <div type="textpart" subtype="verse" n="6">
                  <p>ܢܗܘܘܢ ܐܝܟ ܥܡܝܪܐ ܕܐܓܪܐ ܕܡܐ ܕܢܫܒܬ ܒܗ ܪܘܚܐ ܫܠܦ ܘܝܒܫ</p>
               </div>
               <div type="textpart" subtype="verse" n="7">
                  <p>ܘܠܐ ܡܠܐ ܡܢܗ ܟܦܗ ܚܨܘܕܐ ܐܦ ܠܐ ܩܦܠܗ ܡܩܒܪܢܐ</p>
               </div>
               <div type="textpart" subtype="verse" n="8">
                  <p>ܘܠܐ ܐܡܪܘ ܐܝܠܝܢ ܕܥܒܪܝܢ ܕܒܘܪܟܬܗ ܕܡܪܝܐ ܥܠܝܟܘܢ ܒܪܟܢܟܘܢ ܒܫܡܗ ܕܡܪܝܐ</p>
               </div>
            </div>
            <div type="textpart" subtype="chapter" n="130">
               <div type="textpart" subtype="verse" n="1">
                  <p>ܡܢ ܥܘܡܩܐ ܩܪܝܬܟ ܡܪܝܐ</p>
               </div>
               <div type="textpart" subtype="verse" n="2">
                  <p>ܘܫܡܥܬ ܒܩܠܝ ܢܗ̈ܘܝܢ ܐ̈ܕܢܝܟ ܨܝ̈ܬܢ ܠܩܠܐ ܕܟܘܫܦܝ</p>
               </div>
               <div type="textpart" subtype="verse" n="3">
                  <p>ܐܢ ܚ̈ܛܗܐ ܢܛܪ ܐܢܬ ܡܪܝܐ ܡܢܘ ܡܫܟܚ ܠܡܩܡ</p>
               </div>
               <div type="textpart" subtype="verse" n="4">
                  <p>ܡܛܠ ܕܡܢ ܠܘܬܟ ܗܘ ܫܘܒܩܢܐ</p>
               </div>
               <div type="textpart" subtype="verse" n="5">
                  <p>ܣܒܪܬ ܒܡܪܝܐ ܘܣܟܝܬ ܢܦܫܝ ܠܡܠܬܗ ܣܟܝܬ</p>
               </div>
               <div type="textpart" subtype="verse" n="6">
                  <p>ܠܡܪܝܐ ܡܢ ܡܛܪܬܐ ܕܨܦܪܐ ܘܥܕܡܐ ܠܡܛܪܬܐ ܕܨܦܪܐ</p>
               </div>
               <div type="textpart" subtype="verse" n="7">
                  <p>ܢܣܟܐ ܐܝܣܪܝܠ ܠܡܪܝܐ ܡܛܠ ܕܡܢ ܠܘܬܗ ܐܢܘܢ ܪ̈ܚܡܐ ܘܣܓܝ ܠܘܬܗ ܦܘܪܩܢܐ</p>
               </div>
               <div type="textpart" subtype="verse" n="8">
                  <p>ܗܘ ܢܦܪܩܝܘܗܝ ܠܐܝܣܪܝܠ ܡܢ ܟܠܗ ܥܘܠܗ</p>
               </div>
            </div>
            <div type="textpart" subtype="chapter" n="131">
               <div type="textpart" subtype="verse" n="1">
                  <p>ܡܪܝܐ ܠܐ ܐܬܬܪܝܡ ܠܒܝ ܘܠܐ ܐܬܬܪܝܡ ܥܝܢ̈ܝ ܘܠܐ ܗܠܟܬ ܒܕܪ̈ܘܪܒܢ ܡܢܝ</p>
               </div>
               <div type="textpart" subtype="verse" n="2">
                  <p>ܐܠܐ ܡܟܟܬ ܢܦܫܝ ܐܝܟ ܚܣܝܠܐ ܥܠ ܐܡܗ ܘܐܝܟ ܚܣܝܠܐ ܗܘܬ ܥܠܝ ܢܦܫܝ</p>
               </div>
               <div type="textpart" subtype="verse" n="3">
                  <p>ܢܣܟܐ ܐܝܣܪܝܠ ܠܡܪܝܐ ܡܟܝܠ ܘܥܕܡܐ ܠܥܠܡ</p>
               </div>
            </div>
            <div type="textpart" subtype="chapter" n="132">
               <div type="textpart" subtype="verse" n="1">
                  <p>ܐܬܕܟܪ ܡܪܝܐ ܠܕܘܝܕ ܘܠܟܠܗ ܡܘܟܟܗ</p>
               </div>
               <div type="textpart" subtype="verse" n="2">
                  <p>ܕܝܡܐ ܠܡܪܝܐ ܘܢܕܪ ܠܐܠܗܗ ܕܝܥܩܘܒ</p>
               </div>
               <div type="textpart" subtype="verse" n="3">
                  <p>ܕܠܐ ܐܥܘܠ ܠܡܛܠܠܗ ܕܒܝܬܝ ܘܠܐ ܐܣܩ ܠܬܫܘܝܬܗ̇ ܕܥܪܣܝ</p>
               </div>
               <div type="textpart" subtype="verse" n="4">
                  <p>ܘܠܐ ܐܬܠ ܫܢܬܐ ܠܥܝܢ̈ܝ ܐܦ ܠܐ ܢܘܡܬܐ ܠܓܒܝܢ̈ܝ</p>
               </div>
               <div type="textpart" subtype="verse" n="5">
                  <p>ܥܕܡܐ ܕܐܫܟܚ ܐܬܪܐ ܠܡܪܝܐ ܘܡܫܟܢܐ ܠܐܠܗܗ ܕܝܥܩܘܒ</p>
               </div>
               <div type="textpart" subtype="verse" n="6">
                  <p>ܗܐ ܫܡܥܢܗ̇ ܒܐܦܪܬܐ ܘܐܫܟܚܢܗ̇ ܒܚ̈ܩܠܬܐ</p>
               </div>
               <div type="textpart" subtype="verse" n="7">
                  <p>ܢܥܘܠ ܠܡܫܟܢܗ ܘܢܣܓܘܕ ܠܟܘܒܫܐ ܕܪ̈ܓܠܘܗܝ</p>
               </div>
               <div type="textpart" subtype="verse" n="8">
                  <p>ܩܘܡ ܡܪܝܐ ܠܢܝܚܬܟ ܐܢܬ ܘܩܒܘܬܐ ܕܥܘܫܢܟ</p>
               </div>
               <div type="textpart" subtype="verse" n="9">
                  <p>ܟܗ̈ܢܝܟ ܢܠܒܫܘܢ ܙܕܝܩܘܬܐ ܘܙܕܝܩ̈ܝܟ ܫܘܒܚܐ</p>
               </div>
               <div type="textpart" subtype="verse" n="10">
                  <p>ܡܛܠ ܕܘܝܕ ܥܒܕܟ ܠܐ ܬܗܦܟ ܐ̈ܦܘܗܝ ܕܡܫܝܚܟ</p>
               </div>
               <div type="textpart" subtype="verse" n="11">
                  <p>ܝܡܐ ܡܪܝܐ ܠܕܘܝܕ ܒܫܪܪܐ ܘܠܐ ܢܗܦܘܟ ܡܢܗ ܕܡܢ ܦܐܪ̈ܝ ܟܪܣܟ ܐܘܬܒ ܥܠ ܟܘܪܣܝܟ</p>
               </div>
               <div type="textpart" subtype="verse" n="12">
                  <p>ܐܢ ܢܛܪܘܢ ܒ̈ܢܝܟ ܩܝܡܝ ܣܗܕܘܬܐ ܗܕܐ ܕܡܠܦ ܐܢܐ ܠܗܘܢ ܐܦ ܡܢ ܒܢܝ̈ܗܘܢ ܢܬܒܘܢ ܠܥܠܡܥܠܡܝܢ ܥܠ ܟܘܪܣܝܟ</p>
               </div>
               <div type="textpart" subtype="verse" n="13">
                  <p>ܡܛܠ ܕܨܒܐ ܡܪܝܐ ܒܨܗܝܘܢ ܘܓܒܗ̇ ܠܗ ܠܒܝܬ ܡܥܡܪܐ</p>
               </div>
               <div type="textpart" subtype="verse" n="14">
                  <p>ܗܕܐ ܗܝ ܢܝܚܬܝ ܠܥܠܡ ܥܠܡܝܢ ܗܪܟܐ ܐܬܒ ܡܛܠ ܕܪܓܬܗ̇</p>
               </div>
               <div type="textpart" subtype="verse" n="15">
                  <p>ܘܠܨܝ̈ܕܝܗ̇ ܐܒܪܟ ܘܠܡܣ̈ܟܢܝܗ̇ ܐܣܒܥ ܠܚܡܐ</p>
               </div>
               <div type="textpart" subtype="verse" n="16">
                  <p>ܠܟܘܡܪ̈ܝܗ̇ ܐܠܒܫ ܦܘܪܩܢܐ ܘܠܙܕܝ̈ܩܝܗ̇ ܫܘܒܚܐ</p>
               </div>
               <div type="textpart" subtype="verse" n="17">
                  <p>ܬܡܢ ܐܕܢܚ ܩܪܢܐ ܠܕܘܝܕ ܘܐܢܗܪ ܫܪܓܐ ܠܡܫܝܚܗ</p>
               </div>
               <div type="textpart" subtype="verse" n="18">
                  <p>ܘܠܒ̈ܥܠܕܒܒܘܗܝ ܐܠܒܫ ܒܗܬܬܐ ܘܥܠܘܗܝ ܢܥܦܐ ܩܘܕܫܝ</p>
               </div>
            </div>
            <div type="textpart" subtype="chapter" n="133">
               <div type="textpart" subtype="verse" n="1">
                  <p>ܡܐ ܛܒ ܘܡܐ ܫܦܝܪ ܠܐܚ̈ܐ ܡܐ ܕܥܡܪܝܢ ܐܝܟ ܚܕܐ</p>
               </div>
               <div type="textpart" subtype="verse" n="2">
                  <p>ܐܝܟ ܡܫܚܐ ܕܢܚܬ ܥܠ ܪܝܫܐ ܘܥܠ ܕܩܢܐ ܕܩܢܗ ܕܐܗܪܘܢ ܕܢܚܬ ܥܠ ܒܪ ܨܘܪܐ ܕܟܘܬܝܢܗ</p>
               </div>
               <div type="textpart" subtype="verse" n="3">
                  <p>ܐܝܟ ܛܠܐ ܕܚܪܡܘܢ ܕܢܚܬ ܥܠ ܛܘܪܐ ܕܨܗܝܘܢ ܡܛܠ ܕܬܡܢ ܦܩܕ ܡܪܝܐ ܒܘܪܟܬܐ ܘܚ̈ܝܐܥܕܡܐ ܠܥܠܡ</p>
               </div>
            </div>
            <div type="textpart" subtype="chapter" n="134">
               <div type="textpart" subtype="verse" n="1">
                  <p>ܒܪܟܘ ܠܡܪܝܐ ܟܠܟܘܢ ܥܒ̈ܕܘܗܝ ܕܡܪܝܐ ܐܝܠܝܢ ܕܩܝܡܝܢ ܒܒܝܬܗ ܕܡܪܝܐ ܒ̈ܠܝܠܘܬܐ</p>
               </div>
               <div type="textpart" subtype="verse" n="2">
                  <p>ܐܪܝܡܘ ܐ̈ܝܕܝܟܘܢ ܠܩܘܕܫܐ ܘܒܪܟܘ ܠܡܪܝܐ</p>
               </div>
               <div type="textpart" subtype="verse" n="3">
                  <p>ܢܒܪܟܟ ܡܪܝܐ ܡܢ ܨܗܝܘܢ ܗܘ ܕܥܒܕ ܫܡܝܐ ܘܐܪܥܐ</p>
               </div>
            </div>
            <div type="textpart" subtype="chapter" n="135">
               <div type="textpart" subtype="verse" n="1">
                  <p>ܫܒܚܘ ܠܫܡܗ ܕܡܪܝܐ ܫܒܚܘ ܥܒ̈ܕܘܗܝ ܕܡܪܝܐ</p>
               </div>
               <div type="textpart" subtype="verse" n="2">
                  <p>ܐܝܠܝܢ ܕܩܝܡܝܢ ܒܒܝܬܗ ܕܡܪܝܐ ܘܒܕܪ̈ܐ ܕܒܝܬܗ ܕܐܠܗܢ</p>
               </div>
               <div type="textpart" subtype="verse" n="3">
                  <p>ܫܒܚܘ ܠܡܪܝܐ ܡܛܠ ܕܛܒ ܗܘ ܙܡܪܘ ܠܫܡܗ ܡܛܠ ܕܒܣܝܡ ܗܘ</p>
               </div>
               <div type="textpart" subtype="verse" n="4">
                  <p>ܡܛܠ ܕܠܝܥܩܘܒ ܓܒܐ ܠܗ ܡܪܝܐ ܘܐܝܣܪܝܠ ܠܟܢܫܗ</p>
               </div>
               <div type="textpart" subtype="verse" n="5">
                  <p>ܡܛܠ ܕܐܢܐ ܝܕܥ ܐܢܐ ܕܪܒ ܗܘ ܡܪܝܐ ܡܪܢ ܡܢ ܟܠܗܘܢ ܐ̈ܠܗܐ</p>
               </div>
               <div type="textpart" subtype="verse" n="6">
                  <p>ܘܟܠ ܕܨܒܐ ܡܪܝܐ ܥܒܕ ܒܫܡܝܐ ܘܒܐܪܥܐ ܘܒܝܡ̈ܡܐ ܘܒܟܠܗܘܢ ܬܗ̈ܘܡܐ</p>
               </div>
               <div type="textpart" subtype="verse" n="7">
                  <p>ܡܣܩ ܥܢ̈ܢܐ ܡܢ ܣܘ̈ܦܝܗ̇ ܕܐܪܥܐ ܘܒܪ̈ܩܐ ܠܡܛܪܐ ܥܒܕ ܡܦܩ ܪ̈ܘܚܐ ܡܢ ܐܘܨܪ̈ܐ</p>
               </div>
               <div type="textpart" subtype="verse" n="8">
                  <p>ܕܡܚܐ ܠܒܘܟܪ̈ܐ ܕܡܨܪܝܢ ܡܢ ܒܢ̈ܝ ܐܢܫܐ ܘܥܕܡܐ ܠܒܥܝܪܐ</p>
               </div>
               <div type="textpart" subtype="verse" n="9">
                  <p>ܫܕܪ ܐ̈ܬܘܬܗ ܘܬܕܡܪ̈ܬܗ ܠܓܘܗ̇ ܕܡܨܪܝܢ ܥܠ ܦܪܥܘܢ ܘܥܠ ܟܠܗܘܢ ܥܒ̈ܕܘܗܝ</p>
               </div>
               <div type="textpart" subtype="verse" n="10">
                  <p>ܕܡܚܐ ܠܥܡ̈ܡܐ ܣܓ̈ܝܐܐ ܘܩܛܠ ܡ̈ܠܟܐ ܥܫܝ̈ܢܐ</p>
               </div>
               <div type="textpart" subtype="verse" n="11">
                  <p>ܠܣܝܚܘܢ ܡܠܟܐ ܕܐܡܘܪ̈ܝܐ ܘܠܥܘܓ ܡܠܟܐ ܕܒܝܫܢ ܘܠܟܠܗܝܢ ܡ̈ܠܟܘܬܐ ܕܟܢܥܢ</p>
               </div>
               <div type="textpart" subtype="verse" n="12">
                  <p>ܝܗܒ ܐܪܥܗܘܢ ܝܪܬܘܬܐ ܠܐܝܣܪܝܠ ܥܡܗ</p>
               </div>
               <div type="textpart" subtype="verse" n="13">
                  <p>ܡܪܝܐ ܫܡܟ ܠܥܠܡ ܡܪܝܐ ܕܘܟܪܢܟ ܠܕܪܕܪܝܢ</p>
               </div>
               <div type="textpart" subtype="verse" n="14">
                  <p>ܡܛܠ ܕܕܐܢ ܡܪܝܐ ܠܥܡܗ ܘܒܥܒ̈ܕܘܗܝ ܡܬܒܝܐܐ</p>
               </div>
               <div type="textpart" subtype="verse" n="15">
                  <p>ܦܬܟܪ̈ܐ ܕܥܡ̈ܡܐ ܣܐܡܐ ܘܕܗܒܐ ܥܒܕ ܐ̈ܝܕܝܐ ܕܒܪܢܫܐ</p>
               </div>
               <div type="textpart" subtype="verse" n="16">
                  <p>ܦܘܡܐ ܐܝܬ ܠܗܘܢ ܘܠܐ ܡܡܠܠܝܢ ܥܝ̈ܢܐ ܐܝܬ ܠܗܘܢ ܘܠܐ ܚܙܝܢ</p>
               </div>
               <div type="textpart" subtype="verse" n="17">
                  <p>ܐ̈ܕܢܐ ܐܝܬ ܠܗܘܢ ܘܠܐ ܫܡܥܝܢ ܘܠܝܬ ܪܘܚܐ ܒܦܘܡܗܘܢ</p>
               </div>
               <div type="textpart" subtype="verse" n="18">
                  <p>ܐܟܘܬܗܘܢ ܢܗܘܘܢ ܥܒ̈ܘܕܝܗܘܢ ܘܟܘܠ ܕܬܟܝܠܝܢ ܥܠܝܗܘܢ</p>
               </div>
               <div type="textpart" subtype="verse" n="19">
                  <p>ܕܒܝܬ ܐܝܣܪܝܠ ܒܪܟܘ ܠܡܪܝܐ ܕܒܝܬ ܐܗܪܘܢ ܒܪܟܘ ܠܡܪܝܐ</p>
               </div>
               <div type="textpart" subtype="verse" n="20">
                  <p>ܕܒܝܬ ܠܘܝ ܒܪܟܘ ܠܡܪܝܐ ܕܚ̈ܠܘܗܝ ܕܡܪܝܐ ܒܪܟܘ ܠܡܪܝܐ</p>
               </div>
               <div type="textpart" subtype="verse" n="21">
                  <p>ܒܪܝܟ ܗܘ ܡܪܝܐ ܡܢ ܨܗܝܘܢ. ܗܘ ܕܥܡܪ ܒܐܘܪܫܠܡ</p>
               </div>
            </div>
            <div type="textpart" subtype="chapter" n="136">
               <div type="textpart" subtype="verse" n="1">
                  <p>ܐܘܕܘ ܠܡܪܝܐ ܕܛܒ ܗܘ ܘܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="2">
                  <p>ܐܘܕܘ ܠܐܠܗ ܐ̈ܠܗܝܢ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="3">
                  <p>ܐܘܕܘ ܠܡܪܐ ܡܪ̈ܘܬܐ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="4">
                  <p>ܠܕܥܒܕ ܬܕܡܪ̈ܬܐ ܪ̈ܘܪܒܬܐ ܒܠܚܘܕܘܗܝ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="5">
                  <p>ܠܕܥܒܕ ܫܡܝܐ ܒܚܟܡܬܗ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="6">
                  <p>ܠܕܪܩܥ ܐܪܥܐ ܥܠ ܡ̈ܝܐ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="7">
                  <p>ܠܕܥܒܕ ܢܗܝܪ̈ܐ ܪ̈ܘܪܒܐ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="8">
                  <p>ܫܡܫܐ ܠܫܘܠܛܢܐ ܕܐܝܡܡܐ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="9">
                  <p>ܣܗܪܐ ܘܟ̈ܘܟܒܐ ܠܫܘܠܛܢܐ ܕܠܠܝܐ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="10">
                  <p>ܠܕܡܚܐ ܠܒܘܟܪ̈ܐ ܕܡܨܪܝܢ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="11">
                  <p>ܘܐܦܩ ܠܐܝܣܪܝܠ ܡܢ ܒܝܢܬܗܘܢ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="12">
                  <p>ܒܐܝܕܐ ܥܫܝܢܬܐ ܘܒܕܪܥܐ ܪܡܐ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="13">
                  <p>ܠܕܦܠܓ ܝܡܐ ܕܣܘܦ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="14">
                  <p>ܘܐܥܒܪ ܠܐܝܣܪܝܠ ܒܓܘܗ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="15">
                  <p>ܘܛܪܦ ܠܦܪܥܘܢ ܘܠܚܝܠܗ ܒܝܡܐ ܕܣܘܦ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="16">
                  <p>ܠܕܕܒܪ ܥܡܗ ܒܡܕܒܪܐ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="17">
                  <p>ܠܕܡܚܐ ܠܡ̈ܠܟܐ ܪ̈ܘܪܒܐ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="18">
                  <p>ܘܩܛܠ ܡ̈ܠܟܐ ܥܫܝ̈ܢܐ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="19">
                  <p>ܠܣܝܚܘܢ ܡܠܟܐ ܕܐܡܘܪ̈ܝܐ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="20">
                  <p>ܘܠܥܘܓ ܡܠܟܐ ܕܒܝܫܢ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="21">
                  <p>ܘܝܗܒ ܐܪܥܗܘܢ ܝܘܪܬܢܐ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="22">
                  <p>ܝܪܬܘܬܐ ܠܐܝܣܪܝܠ ܥܒܕܗ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="23">
                  <p>ܠܕܐܬܕܟܪܢ ܒܡܘܟܟܢ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="24">
                  <p>ܘܦܪܩܢ ܡܢ ܒ̈ܥܠܕܒܒܝܢ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="25">
                  <p>ܠܕܝܗܒ ܡܐܟܘܠܬܐ ܠܟܘܠܒܣܪ ܕܠܥܠܡ ܪ̈ܚܡܘܗܝ</p>
               </div>
               <div type="textpart" subtype="verse" n="26">
                  <p>ܐܘܕܘ ܠܐܠܗܐ ܕܒܫܡܝܐ ܕܠܥܠܡ ܪ̈ܚܡܘܗܝ</p>
               </div>
            </div>
            <div type="textpart" subtype="chapter" n="137">
               <div type="textpart" subtype="verse" n="1">
                  <p>ܥܠ ܢܗܪ̈ܘܬܐ ܕܒܒܠ ܬܡܢ ܝܬܒܢ ܘܒܟܝܢ ܟܕ ܐܬܕܟܪܢܗ̇ ܠܨܗܝܘܢ</p>
               </div>
               <div type="textpart" subtype="verse" n="2">
                  <p>ܥܠ ܥܪ̈ܒܐ ܕܒܓܘܗ̇ ܬܠܝܢ ܟܢܪ̈ܝܢ</p>
               </div>
               <div type="textpart" subtype="verse" n="3">
                  <p>ܡܛܠ ܕܬܡܢ ܫܐܠܘܢ ܫ̈ܒܝܢ ܡ̈ܠܐ ܕܬܫ̈ܒܚܬܐ ܘܕܒܘܪ̈ܝܢ ܐܡܪܘ ܠܢ ܫܒܚܘ ܠܢ ܡܢܬܫܒܚ̈ܬܗ̇ ܕܨܗܝܘܢ</p>
               </div>
               <div type="textpart" subtype="verse" n="4">
                  <p>ܐܝܟܢ ܢܫܒܚ ܠܟܘܢ ܬܫ̈ܒܚܬܗ ܕܡܪܝܐ ܒܐܪܥܐ ܢܘܟܪܝܬܐ</p>
               </div>
               <div type="textpart" subtype="verse" n="5">
                  <p>ܐܢ ܐܛܥܝܟܝ ܐܘܪܫܠܡ ܬܛܥܝܢܝ ܝܡܝܢܝ</p>
               </div>
               <div type="textpart" subtype="verse" n="6">
                  <p>ܘܢܕܒܩ ܠܫܢܝ ܠܫܡ̈ܝ ܚܟܝ ܐܠܐ ܐܬܕܟܪܟܝ ܐܠܐ ܐܣܩܝܗ̇ ܠܐܘܪܫܠܡ ܒܪܝܫ ܚ̈ܕܘܬܝ</p>
               </div>
               <div type="textpart" subtype="verse" n="7">
                  <p>ܐܬܕܟܪ ܡܪܝܐ ܠܒܢ̈ܝ ܐܕܘܡ ܒܝܘܡܗ̇ ܕܐܘܪܫܠܡ ܕܐܡܪܝܢ ܓܠܘ ܓܠܘ ܥܕܡܐ ܠܫܬܐ̈ܣܝܗ̇</p>
               </div>
               <div type="textpart" subtype="verse" n="8">
                  <p>ܒܪܬ ܒܒܠ ܒܙܘܙܬܐ ܛܘܒܘܗܝ ܠܡܢ ܕܢܦܪܥܟܝ ܦܘܪܥܢܐ ܕܦܪܥܬܝܘܗܝ</p>
               </div>
               <div type="textpart" subtype="verse" n="9">
                  <p>ܛܘܒܘܗܝ ܠܡܢ ܕܢܐܚܘܕ ܝ̈ܠܘܕܝܟܝ ܘܢܫܩܦ ܠܟܐܦܐ</p>
               </div>
            </div>
            <div type="textpart" subtype="chapter" n="138">
               <div type="textpart" subtype="verse" n="1">
                  <p>ܐܘܕܐ ܠܟ ܡܪܝܐ ܡܢ ܟܠܗ ܠܒܝ ܘܩܕܡ ܡ̈ܠܟܐ ܐܙܡܪ ܠܟ</p>
               </div>
               <div type="textpart" subtype="verse" n="2">
                  <p>ܐܣܓܘܕ ܒܗܝܟܠܐ ܕܩܘܕܫܟ ܘܐܘܕܐ ܠܫܡܟ ܥܠ ܛܝܒܘܬܟ ܘܥܠ ܩܘܫܬܟ ܡܛܠ ܕܐܘܪܒܬ ܥܠ ܟܠܫܡ ܡܐܡܪܟ</p>
               </div>
               <div type="textpart" subtype="verse" n="3">
                  <p>ܒܝܘܡܐ ܕܩܪܝܬܟ ܥܢܝܬܢܝ ܘܐܣܓܝܬ ܥܘܫܢܗ̇ ܕܢܦܫܝ</p>
               </div>
               <div type="textpart" subtype="verse" n="4">
                  <p>ܢܘܕܘܢ ܠܟ ܡܪܝܐ ܟܠܗܘܢ ܡ̈ܠܟܐ ܕܐܪܥܐ ܡܛܠ ܕܫܡܥܘ ܡܐܡܪܗ ܕܦܘܡܟ</p>
               </div>
               <div type="textpart" subtype="verse" n="5">
                  <p>ܘܢܫܒܚܘܢ ܐܘܪ̈ܚܬܗ ܕܡܪܝܐ ܡܛܠ ܕܪܒ ܗܘ ܐܝܩܪܗ ܕܡܪܝܐ</p>
               </div>
               <div type="textpart" subtype="verse" n="6">
                  <p>ܘܪܡ ܗܘ ܡܪܝܐ ܕܒܥܘܡܩܐ ܚܙܐ ܘܐܝܢܐ ܕܡܬܬܪܝܡ ܡܢ ܪܘܚܩܐ ܝܕܥ</p>
               </div>
               <div type="textpart" subtype="verse" n="7">
                  <p>ܐܢ ܐܗܠܟ ܒܐܘܠܨܢܐ ܬܐܚܝܢܝ ܒܪܘܓܙܐ ܕܒ̈ܥܠܕܒܒܝ ܬܘܫܛ ܐܝܕܟ ܘܬܦܪܩܢܝ ܝܡܝܢܟ</p>
               </div>
               <div type="textpart" subtype="verse" n="8">
                  <p>ܡܪܝܐ ܐܓܢ ܥܠܝ ܡܪܝܐ ܪ̈ܚܡܝܟ ܠܥܠܡ ܘܥܒܕ ܐ̈ܝܕܝܟ ܠܐ ܬܪܦܐ</p>
               </div>
            </div>
            <div type="textpart" subtype="chapter" n="139">
               <div type="textpart" subtype="verse" n="1">
                  <p>ܡܪܝܐ ܒܨܝܬܢܝ ܘܝܕܥܬܢܝ</p>
               </div>
               <div type="textpart" subtype="verse" n="2">
                  <p>ܐܢܬ ܝܕܥ ܐܢܬ ܡܘܬܒܝ ܘܡܩܡܝ ܐܣܬܟܠܬ ܡܚ̈ܫܒܬܝ ܡܢ ܪܘܡܐ</p>
               </div>
               <div type="textpart" subtype="verse" n="3">
                  <p>ܐܘܪܚܝ ܘܫܒܝ̈ܠܝ ܝܕܥ ܐܢܬ ܘܟܘܠܗܝܢ ܐܘܪ̈ܚܬܝ ܥܩܒܬ</p>
               </div>
               <div type="textpart" subtype="verse" n="4">
                  <p>ܐܢ ܐܝܬ ܫܘܚܠܦܐ ܒܠܫܢܝ ܐܢܬ ܡܪܝܐ ܝܕܥ ܐܢܬ ܟܠܗܝܢ</p>
               </div>
               <div type="textpart" subtype="verse" n="5">
                  <p>ܕܡܢ ܩܕܝܡ ܘܠܚܪܬܐ ܓܒܠܬܢܝ ܘܣܡܬ ܥܠܝ ܐܝܕܟ</p>
               </div>
               <div type="textpart" subtype="verse" n="6">
                  <p>ܡܢܝ ܗܘܬ ܝܕܥܬܐ ܘܬܕܡܘܪܬܐ ܐܬܚܝܠܬ ܘܠܐ ܡܨܐ ܐܢܐ ܚܝܠܐ</p>
               </div>
               <div type="textpart" subtype="verse" n="7">
                  <p>ܠܐܝܟܐ ܐܙܠ ܡܢ ܪܘܚܟ ܘܐܝܟܐ ܐܛܫܐ ܡܢ ܩܕܡܝܟ</p>
               </div>
               <div type="textpart" subtype="verse" n="8">
                  <p>ܐܢ ܐܣܩ ܠܫܡܝܐ ܬܡܢ ܐܢܬ ܘܐܢ ܐܚܘܬ ܠܫܝܘܠ ܐܦ ܬܡܢ ܐܝܬܝܟ</p>
               </div>
               <div type="textpart" subtype="verse" n="9">
                  <p>ܘܐܢ ܐܪܝܡ ܟܢ̈ܦܝ ܐܝܟ ܕܢܝܫܪܐ ܘܐܫܪܐ ܒܚܪܬܗ ܕܝܡܐ</p>
               </div>
               <div type="textpart" subtype="verse" n="10">
                  <p>ܐܦ ܬܡܢ ܐܝܕܟ ܬܐܚܕܢܝ ܘܬܕܒܪܢܝ ܝܡܝܢܟ</p>
               </div>
               <div type="textpart" subtype="verse" n="11">
                  <p>ܐܡܪܬ ܕܚܫܘܟܐ ܢܢܗܪ ܠܝ ܘܠܠܝܐ ܢܢܗܪ ܒܐ̈ܦܝ</p>
               </div>
               <div type="textpart" subtype="verse" n="12">
                  <p>ܘܚܫܘܟܐ ܠܐ ܢܚܫܟ ܡܢܟ ܘܠܠܝܐ ܐܝܟ ܐܝܡܡܐ ܢܢܗܪ ܘܚܫܘܟܐ ܐܝܟ ܢܗܝܪܐ</p>
               </div>
               <div type="textpart" subtype="verse" n="13">
                  <p>ܡܛܠ ܕܐܢܬ ܬܩܢܬ ܟܘ̈ܠܝܬܝ ܘܩܒܠܬܢܝ ܡܢ ܟܪܣܗ̇ ܕܐܡܝ</p>
               </div>
               <div type="textpart" subtype="verse" n="14">
                  <p>ܐܘܕܐ ܠܟ ܡܛܠ ܬܕܡܘܪܬܐ ܕܥܒܕܬ ܡܪܡܪܡܝܢ ܐܢܘܢ ܓܝܪ ܥܒ̈ܕܝܟ ܘܢܦܫܝ ܛܒ ܝܕܥܐ</p>
               </div>
               <div type="textpart" subtype="verse" n="15">
                  <p>ܘܠܐ ܟܣܝܢ ܓܪ̈ܡܝ ܡܢܟ ܕܥܒܕܬ ܒܣܬܪܐ ܢܚܬܬ ܠܬܚ̈ܬܝܬܗ̇ ܕܐܪܥܐ</p>
               </div>
               <div type="textpart" subtype="verse" n="16">
                  <p>ܘܦܘܪܥܢܝ ܚ̈ܙܝ ܥܝܢ̈ܝ ܥܠ ܟܬܒ̈ܝܟ ܟܠܗܝܢ ܢܬܟܬ̈ܒܢ ܗܐ ܝܘܡ̈ܬܐ ܐܬܟܪܝܘ ܘܠܝܬ ܒܗܘܢܐܢܫ</p>
               </div>
               <div type="textpart" subtype="verse" n="17">
                  <p>ܠܝ ܕܝܢ ܛܒ ܝܩܪܘ ܪ̈ܚܡܝܟ ܐܠܗܐ ܘܛܒ ܥܫܢܘ ܫ̈ܠܝܛܢܝܗܘܢ</p>
               </div>
               <div type="textpart" subtype="verse" n="18">
                  <p>ܐܡܢܐ ܐܢܘܢ ܘܝܬܝܪ ܡܢ ܚܠܐ ܢܣܓܘܢ ܐܬܬܥܝܪܬ ܘܬܘܒ ܥܡܟ ܐܢܐ</p>
               </div>
               <div type="textpart" subtype="verse" n="19">
                  <p>ܐܢ ܬܩܛܘܠ ܐܠܗܐ ܠܚ̈ܛܝܐ ܘܓܒܪ̈ܐ ܕܕܡܐ ܢܥܒܪܘܢ ܡܢܝ</p>
               </div>
               <div type="textpart" subtype="verse" n="20">
                  <p>ܡܛܠ ܕܡܠܠܘܟ ܘܢܣܒܘ ܒܣܪܝܩܘܬܐ ܡܕܝܢܬܟ</p>
               </div>
               <div type="textpart" subtype="verse" n="21">
                  <p>ܠܣܢܐ̈ܝܟ ܡܪܝܐ ܣܢܝܬ ܘܥܠ ܐܝܠܝܢ ܕܩܝܡܝܢ ܠܩܘܒܠܟ ܐܬܚܡܬܬ</p>
               </div>
               <div type="textpart" subtype="verse" n="22">
                  <p>ܣܢܐܬܐ ܡܫܡܠܝܬܐ ܣܢܝܬ ܐܢܘܢ ܘܗܘܘ ܠܝ ܒ̈ܥܠܕܒܒܐ</p>
               </div>
               <div type="textpart" subtype="verse" n="23">
                  <p>ܒܨܝܢܝ ܐܠܗܐ ܘܕܥ ܠܒܝ ܘܒܚܘܪܝܢܝ ܘܕܥ ܗ̈ܠܟܬܝ</p>
               </div>
               <div type="textpart" subtype="verse" n="24">
                  <p>ܘܚܙܝ ܐܢ ܐܝܬ ܒܝ ܐܘܪܚܐ ܕܫܘܩܪܐ ܕܒܪܝܢܝ ܒܐܘܪܚܟ ܕܠܥܠܡ</p>
               </div>
            </div>
            <div type="textpart" subtype="chapter" n="140">
               <div type="textpart" subtype="verse" n="2">
                  <p>ܦܨܢܝ ܡܪܝܐ ܡܢ ܒܪ ܐܢܫܐ ܒܝܫܐ ܘܡܢ ܓܒܪ̈ܐ ܥܘ̈ܠܐ ܢܛܪܝܢܝ</p>
               </div>
               <div type="textpart" subtype="verse" n="3">
                  <p>ܕܐܬܚܫܒܘ ܒܝܫܬܐ ܒܠܒܗܘܢ ܘܟܠܗ ܝܘܡܐ ܓܪܓܘ ܗܪܬܐ</p>
               </div>
               <div type="textpart" subtype="verse" n="4">
                  <p>ܕܠܛܫܘ ܠܫܢܗܘܢ ܐܝܟ ܕܚܘܝܐ ܘܚܡܬܐ ܕܐܣܦܣ ܬܚܝܬ ܠܫܢܗܘܢ</p>
               </div>
               <div type="textpart" subtype="verse" n="5">
                  <p>ܢܛܪܝܢܝ ܡܪܝܐ ܡܢ ܐܝܕܐ ܕܥܘ̈ܠܐ ܘܡܢ ܓܒܪ̈ܐ ܚ̈ܛܘܦܐ ܢܛܪܝܢܝ ܕܐܬܚܫܒܘ ܠܡܕܚܐܗ̈ܠܟܬܝ</p>
               </div>
               <div type="textpart" subtype="verse" n="6">
                  <p>ܘܛܡܪܘ ܠܝ ܫܒܗܪ̈ܢܐ ܦܚ̈ܐ ܘܚ̈ܒܠܐ ܕܡܨܝ̈ܕܬܗܘܢ ܦܪܣܘ ܥܠ ܫܒ̈ܝܠܝ ܘܡܨܝܕܬܐ ܫܕܘܥܠܝ</p>
               </div>
               <div type="textpart" subtype="verse" n="7">
                  <p>ܐܡܪܬ ܠܡܪܝܐ ܕܐܠܗܝ ܐܢܬ ܨܘܬ ܠܩܠܐ ܕܒܥܘܬܝ</p>
               </div>
               <div type="textpart" subtype="verse" n="8">
                  <p>ܡܪܝܐ ܦܪܘܩܝ ܥܫܝܢܐ ܡܛܠܠܗ ܕܪܝܫܝ ܒܝܘܡܐ ܕܩܪܒܐ</p>
               </div>
               <div type="textpart" subtype="verse" n="9">
                  <p>ܠܐ ܬܬܠ ܡܪܝܐ ܪܓܬܗ ܠܥܘܠܐ ܘܬܪܥܝܬܗ ܠܐ ܬܣܩ</p>
               </div>
               <div type="textpart" subtype="verse" n="10">
                  <p>ܠܪܝܫܝ ܢܟܣܐ ܐܢܘܢ ܥܘܠܐ ܕܣ̈ܦܘܬܗܘܢ</p>
               </div>
               <div type="textpart" subtype="verse" n="11">
                  <p>ܘܢܚ̈ܬܢ ܥܠܝܗܘܢ ܓܘܡܪ̈ܐ ܘܢܦܠܘܢ ܒܢܘܪܐ ܘܠܐ ܢܫܟܚܘܢ ܠܡܩܡ</p>
               </div>
               <div type="textpart" subtype="verse" n="12">
                  <p>ܒܪܢܫܐ ܠܫܢܢܐ ܠܐ ܢܬܩܝܡ ܒܐܪܥܐ ܓܒܪܐ ܥܘܠܐ ܒܝܫܬܐ ܬܨܘܕܝܘܗܝ ܠܐܒܕܢܐ</p>
               </div>
               <div type="textpart" subtype="verse" n="13">
                  <p>ܝܕܥܬ ܕܥܒܕ ܡܪܝܐ ܕܝܢܐ ܕܡܣ̈ܟܢܐ ܘܕܝܢܐ ܕܒܝܫ̈ܐ</p>
               </div>
               <div type="textpart" subtype="verse" n="14">
                  <p>ܒܪܡ ܙܕܝܩ̈ܐ ܢܘܕܘܢ ܠܫܡܟ ܘܢܬܒܘܢ ܬܪ̈ܝܨܐ ܩܕܡ ܐ̈ܦܝܟ</p>
               </div>
            </div>
            <div type="textpart" subtype="chapter" n="141">
               <div type="textpart" subtype="verse" n="1">
                  <p>ܡܪܝܐ ܩܪܝܬܟ ܐܢܬ ܥܢܝܢܝ ܨܘܬ ܡ̈ܠܝ ܘܩܒܠ</p>
               </div>
               <div type="textpart" subtype="verse" n="2">
                  <p>ܨܠܘܬܝ ܐܝܟ ܥܛܪܐ ܩܕܡܝܟ ܩܘܪܒܢܐ ܕܐܝ̈ܕܝ ܐܝܟ ܩܘܪܒܢܐ ܕܪܡܫܐ</p>
               </div>
               <div type="textpart" subtype="verse" n="3">
                  <p>ܐܩܝܡ ܡܪܝܐ ܢܛܘܪܐ ܠܦܘܡܝ ܘܢܛܘܪܐ ܠܣ̈ܦܘܬܝ</p>
               </div>
               <div type="textpart" subtype="verse" n="4">
                  <p>ܕܠܐ ܢܣܛܐ ܠܒܝ ܠܡܠܬܐ ܒܝܫܬܐ ܘܐܥܒܕ ܥܒ̈ܕܐ ܕܥܘܠܐ ܥܡ ܓܒܪ̈ܐ ܪ̈ܫܝܥܐ ܠܐ ܐܬܡܠܚܥܡܗܘܢ</p>
               </div>
               <div type="textpart" subtype="verse" n="5">
                  <p>ܢܠܦܢܝ ܙܕܝܩܐ ܘܢܟܣܢܝ ܡܫܚܐ ܕܪ̈ܫܝܥܐ ܠܪܝܫܝ ܠܐ ܢܕܗܢ ܡܛܠ ܕܨܠܘܬܝ ܥܠ ܒܝܫܘܬܗܘܢ</p>
               </div>
               <div type="textpart" subtype="verse" n="6">
                  <p>ܘܐܬܟܠܝܘ ܒܐܝܕܐ ܕܟܐܦܐ ܕܝܢ̈ܝܗܘܢ ܘܫܡܥ ܡ̈ܠܝ ܕܒܣ̈ܝܡܢ</p>
               </div>
               <div type="textpart" subtype="verse" n="7">
                  <p>ܐܝܟ ܣܟܬܐ ܕܨܪܝܐ ܐܪܥܐ ܐܬܒܕܪܘ ܓܪ̈ܡܝܗܘܢ ܥܠ ܦܘܡܗ̇ ܕܫܝܘܠ</p>
               </div>
               <div type="textpart" subtype="verse" n="8">
                  <p>ܘܐܢܐ ܠܘܬܟ ܡܪܝܐ ܐܪܝܡܬ ܥܝܢ̈ܝ ܘܥܠܝܟ ܐܬܬܟܠܬ ܠܐ ܬܫܕܝܗ̇ ܠܢܦܫܝ</p>
               </div>
               <div type="textpart" subtype="verse" n="9">
                  <p>ܢܛܪܝܢܝ ܡܢ ܐܝܕܐ ܕܫܒܗܪ̈ܢܐ ܕܛܡܪܘ ܠܝ ܦܚ̈ܐ</p>
               </div>
               <div type="textpart" subtype="verse" n="10">
                  <p>ܢܦܠܘܢ ܥܘ̈ܠܐ ܐܟܚܕܐ ܒܡܨܝ̈ܕܬܗܘܢ ܥܕܡܐ ܕܐܥܒܪ ܐܢܐ</p>
               </div>
            </div>
            <div type="textpart" subtype="chapter" n="142">
               <div type="textpart" subtype="verse" n="2">
                  <p>ܒܩܠܝ ܠܡܪܝܐ ܩܪܝܬ ܒܩܠܝ ܠܡܪܝܐ ܐܬܟܫܦܬ</p>
               </div>
               <div type="textpart" subtype="verse" n="3">
                  <p>ܘܐܪܡܝܬ ܩܕܡܘܗܝ ܬܟܫܦܬܝ ܘܐܘܠܨܢܝ ܩܕܡܘܗܝ ܚܘܝܬ</p>
               </div>
               <div type="textpart" subtype="verse" n="4">
                  <p>ܟܕ ܐܬܛܪܦܬ ܪܘܚܝ ܐܢܬ ܝܕܥ ܐܢܬ ܫܒܝ̈ܠܝ ܒܐܘܪܚܐ ܕܗ̈ܠܟܬܝ ܛܡܪܘ ܠܝ ܦܚ̈ܐ</p>
               </div>
               <div type="textpart" subtype="verse" n="5">
                  <p>ܚܪܬ ܠܝܡܝܢܐ ܘܚܙܝܬ ܘܠܝܬ ܕܚܟܡ ܠܝ ܐܒܕ ܡܢܝ ܒܝܬ ܡܥܪܩܐ ܘܠܝܬ ܬܒܘܥܐ ܠܢܦܫܝ</p>
               </div>
               <div type="textpart" subtype="verse" n="6">
                  <p>ܘܓܥܝܬ ܠܘܬܟ ܡܪܝܐ ܘܐܡܪܬ ܕܐܢܬ ܗܘ ܣܒܪܝ ܘܡܢܬܝ ܒܐܪܥܐ ܕܚ̈ܝܐ</p>
               </div>
               <div type="textpart" subtype="verse" n="7">
                  <p>ܨܘܬ ܠܒܥܘܬܝ ܡܛܠ ܕܐܬܡܟܟܬ ܛܒ ܦܨܢܝ ܡܢ ܪ̈ܕܘܦܝ ܡܛܠ ܕܥܫܢܘ ܡܢܝ</p>
               </div>
               <div type="textpart" subtype="verse" n="8">
                  <p>ܐܦܩ ܢܦܫܝ ܡܢ ܒܝܬ ܚܒܘܫܝܐ ܕܐܘܕܐ ܠܫܡܟ ܠܝ ܢܣܟܘܢ ܙܕܝܩ̈ܝܟ ܟܕ ܬܦܪܥܢܝ</p>
               </div>
            </div>
            <div type="textpart" subtype="chapter" n="143">
               <div type="textpart" subtype="verse" n="1">
                  <p>ܫܡܥ ܡܪܝܐ ܨܠܘܬܝ ܘܨܘܬ ܠܒܥܘܬܝ ܒܡܐܡܪܟ ܥܢܝܢܝ ܘܒܙܕܝܩܘܬܟ</p>
               </div>
               <div type="textpart" subtype="verse" n="2">
                  <p>ܠܐ ܬܥܠܝܘܗܝ ܠܥܒܕܟ ܒܕܝܢܐ ܡܛܠ ܕܠܐ ܙܟܐ ܩܕܡܝܟ ܟܠ ܕܚܝ</p>
               </div>
               <div type="textpart" subtype="verse" n="3">
                  <p>ܡܛܠ ܕܪܕܦ ܒܥܠܕܒܒܐ ܠܢܦܫܝ ܘܡܟܟ ܚܝ̈ܝ ܒܐܪܥܐ ܐܘܬܒܢܝ ܒܚܫܘܟܐ ܐܝܟ ܡܝܬܐ ܠܥܠܡ</p>
               </div>
               <div type="textpart" subtype="verse" n="4">
                  <p>ܐܬܛܪܦܬ ܥܠܝ ܪܘܚܝ ܘܙܥ ܠܒܝ ܒܓܘܝ</p>
               </div>
               <div type="textpart" subtype="verse" n="5">
                  <p>ܘܐܬܕܟܪܬܟ ܡܪܝܐ ܡܢ ܩܕܝܡ ܘܪܢܝܬ ܒܟܠܗܘܢ ܥܒ̈ܕܝܟ ܘܪܢܝܬ ܒܥܒܕ ܐ̈ܝܕܝܟ</p>
               </div>
               <div type="textpart" subtype="verse" n="6">
                  <p>ܘܦܫܛܬ ܐ̈ܝܕܝ ܠܘܬܟ ܢܦܫܝ ܨܗܝܐ ܗܝ ܠܟ ܐܝܟ ܐܪܥܐ</p>
               </div>
               <div type="textpart" subtype="verse" n="7">
                  <p>ܥܢܝܢܝ ܒܥܓܠ ܡܪܝܐ ܡܛܠ ܕܓܡܪܬ ܪܘܚܝ ܠܐ ܬܗܦܟ ܐ̈ܦܝܟ ܡܢܝ ܕܠܐ ܐܫܬܠܡ ܥܡ ܢܚ̈ܬܝܓܘܒܐ</p>
               </div>
               <div type="textpart" subtype="verse" n="8">
                  <p>ܐܫܡܥܝܢܝ ܒܨܦܪܐ ܛܝܒܘܬܟ ܡܛܠ ܕܥܠܝܟ ܗܘ ܬܟܝܠ ܐܢܐ ܚܘܢܝ ܐܘܪܚܟ ܕܐܙܠ ܒܗ̇ ܡܛܠܕܠܘܬܟ ܡܪܝܐ ܐܪܝܡܬ ܢܦܫܝ</p>
               </div>
               <div type="textpart" subtype="verse" n="9">
                  <p>ܦܨܢܝ ܡܢ ܒ̈ܥܠܕܒܒܝ</p>
               </div>
               <div type="textpart" subtype="verse" n="10">
                  <p>ܘܐܠܦܝܢܝ ܠܡܥܒܕ ܨܒܝܢܟ ܡܛܠ ܕܐܢܬ ܗܘ ܐܠܗܝ ܪܘܚܟ ܡܒܣܡܬܐ ܬܕܒܪܢܝ ܒܐܘܪܚܐ ܕܚ̈ܝܐ</p>
               </div>
               <div type="textpart" subtype="verse" n="11">
                  <p>ܡܛܠ ܫܡܟ ܡܪܝܐ ܒܝܐܝܢܝ ܘܡܛܠ ܙܕܝܩܘܬܟ ܐܦܩ ܢܦܫܝ ܡܢ ܐܘܠܨܢܐ</p>
               </div>
               <div type="textpart" subtype="verse" n="12">
                  <p>ܘܒܛܝܒܘܬܟ ܫܬܩ ܠܣ̈ܢܐܝ ܘܐܘܒܕ ܠܒ̈ܥܠܕܒܒܝܗ̇ ܕܢܦܫܝ ܡܛܠ ܕܐܢܐ ܐܢܐ ܥܒܕܟ</p>
               </div>
            </div>
            <div type="textpart" subtype="chapter" n="144">
               <div type="textpart" subtype="verse" n="1">
                  <p>ܒܪܝܟ ܗܘ ܡܪܝܐ ܕܐܠܦ ܐܝ̈ܕܝ ܠܩܪܒܐ ܘܨܒ̈ܥܬܝ ܠܩܪܒܐ</p>
               </div>
               <div type="textpart" subtype="verse" n="2">
                  <p>ܒܝܬ ܓܘܣܝ ܘܡܦܨܝܢܝ ܡܣܝܥܢܝ ܕܥܠܘܗܝ ܬܟܝܠ ܐܢܐ ܘܫܥܒܕ ܠܥܡ̈ܡܐ ܬܚ̈ܘܬܝ</p>
               </div>
               <div type="textpart" subtype="verse" n="3">
                  <p>ܡܪܝܐ ܡܢܘ ܒܪܢܫܐ ܕܝܕܥܬܝܗܝ ܘܒܪܢܫܐ ܕܚܫܒܬܝܗܝ</p>
               </div>
               <div type="textpart" subtype="verse" n="4">
                  <p>ܒܪܢܫܐ ܠܠܗܓܐ ܕܡܐ ܘܝܘܡ̈ܬܗ ܥܒܪܝܢ ܐܝܟ ܛܠܠܐ</p>
               </div>
               <div type="textpart" subtype="verse" n="5">
                  <p>ܐܪܟܢ ܫܡܝܐ ܡܪܝܐ ܘܚܘܬ ܘܟܐܝ ܒܛܘܪ̈ܐ ܘܢܬܢܘܢ</p>
               </div>
               <div type="textpart" subtype="verse" n="6">
                  <p>ܐܒܪܩ ܒܪ̈ܩܝܟ ܘܕܠܚ ܐܢܘܢ. ܫܕܪ ܓܐܪ̈ܝܟ ܘܒܕܪ ܐܢܘܢ</p>
               </div>
               <div type="textpart" subtype="verse" n="7">
                  <p>ܐܘܫܛ ܐܝܕܟ ܡܢ ܡܪܘܡܐ ܘܫܠܝܢܝ ܡܢ ܡ̈ܝܐ ܣ̈ܓܝܐܐ ܘܡܢ ܐܝܕܐ ܕܥܘ̈ܠܐ</p>
               </div>
               <div type="textpart" subtype="verse" n="8">
                  <p>ܕܦܘܡܗܘܢ ܡܡܠܠ ܣܪܝܩܘܬܐ ܘܝܡܝܢܗܘܢ ܝܡܝܢܐ ܗܝ ܕܥܘܠܐ</p>
               </div>
               <div type="textpart" subtype="verse" n="9">
                  <p>ܐܠܗܐ ܬܫܒܘܚܬܐ ܚܕܬܐ ܐܫܒܚ ܠܟ ܘܒܟܢܪܐ ܕܥܣܪ ܡܢܝ̈ܢ ܐܙܡܪ ܠܟ</p>
               </div>
               <div type="textpart" subtype="verse" n="10">
                  <p>ܕܝܗܒ ܦܘܪܩܢܐ ܠܡܠܟܐ ܘܦܨܝ ܠܕܘܝܕ ܥܒܕܗ ܡܢ ܚܪܒܐ ܒܝܫܬܐ</p>
               </div>
               <div type="textpart" subtype="verse" n="11">
                  <p>ܦܨܢܝ ܡܢ ܐܝܕܐ ܕܥܘ̈ܠܐ ܕܦܘܡܗܘܢ ܡܡܠܠ ܣܪܝܩܘܬܐ ܘܝܡܝܢܗܘܢ ܝܡܝܢܐ ܗܝ ܕܥܘܠܐ</p>
               </div>
               <div type="textpart" subtype="verse" n="12">
                  <p>ܒܢܝ̈ܢ ܐܝܟ ܢܨܒܬܐ ܡܬܪܒܝܢ ܡܢ ܛܠܝܘܬܗܘܢ ܘܒܢܬ̈ܢ ܐܝܟ ܟ̈ܠܠܬܐ ܕܡܨܒܬܢ ܒܕܡܘܬܐܕܗܝ̈ܟܠܐ</p>
               </div>
               <div type="textpart" subtype="verse" n="13">
                  <p>ܬܘ̈ܘܢܝܢ ܡܠܝܢ ܘܡܬܐܫܕܝܢ ܚܕ ܠܚܕ ܥܢܢ ܝ̈ܠܕܢ ܘܡܪ̈ܒܝܢ ܒܫ̈ܘܩܝܢ</p>
               </div>
               <div type="textpart" subtype="verse" n="14">
                  <p>ܒܩܪ̈ܝܢ ܥܫܝ̈ܢܢ ܘܠܝܬ ܒܗܝܢ ܕܥܩܪ̈ܢ ܠܝܬ ܬܘܪܥܬܐ ܐܦܠܐ ܐܝܠܠܬܐ ܒܫ̈ܘܩܝܢ</p>
               </div>
               <div type="textpart" subtype="verse" n="15">
                  <p>ܛܘܒܘܗܝ ܠܥܡܐ ܕܗܟܢ ܐܝܬ ܠܗ ܛܘܒܘܗܝ ܠܥܡܐ ܕܡܪܝܐ ܗܘ ܐܠܗܗ</p>
               </div>
            </div>
            <div type="textpart" subtype="chapter" n="145">
               <div type="textpart" subtype="verse" n="1">
                  <p>ܐܪܡܪܡܟ ܡܪܝ ܡܠܟܐ ܘܐܒܪܟ ܫܡܟ ܠܥܠܡ ܥܠܡܝܢ</p>
               </div>
               <div type="textpart" subtype="verse" n="2">
                  <p>ܒܟܠ ܝܘܡ ܐܒܪܟܟ ܘܐܫܒܚ ܫܡܟ ܠܥܠܡ</p>
               </div>
               <div type="textpart" subtype="verse" n="3">
                  <p>ܪܒ ܗܘ ܡܪܢ ܘܡܫܒܚ ܛܒ ܘܠܝܬ ܣܟܐ ܠܪܒܘܬܗ</p>
               </div>
               <div type="textpart" subtype="verse" n="4">
                  <p>ܕܪܐ ܠܕܪܐ ܢܫܬܥܘܢ ܥܒ̈ܕܝܟ ܘܓܢܒܪܘܬܟ ܢܚܘܘܢ</p>
               </div>
               <div type="textpart" subtype="verse" n="5">
                  <p>ܘܥܘܫܢܐ ܕܕܚܝܠܘܬܟ ܢܐܡܪܘܢ ܘܪ̈ܘܪܒܬܟ ܢܫܬܥܘܢ</p>
               </div>
               <div type="textpart" subtype="verse" n="6">
                  <p>ܘܕܚܝܠܘܬ ܥܘܫܢܟ ܢܐܡܪܘܢ ܘܪܒܘܬܟ ܐܫܬܥܐ</p>
               </div>
               <div type="textpart" subtype="verse" n="7">
                  <p>ܕܘܟܪܢܐ ܕܛܝܒ̈ܘܬܟ ܣܓܝܐ̈ܬܐ ܢܒܥܘܢ ܙܕܝܩ̈ܝܟ ܘܢܫܟܚܘܢ</p>
               </div>
               <div type="textpart" subtype="verse" n="8">
                  <p>ܡܪܚܡܢ ܗܘ ܡܪܝܐ ܘܡܪܚܦܢ ܢܓܝܪܐ ܪܘܚܗ ܘܣܓܝܐܐ ܛܝܒܘܬܗ</p>
               </div>
               <div type="textpart" subtype="verse" n="9">
                  <p>ܛܒ ܗܘ ܡܪܝܐ ܘܪ̈ܚܡܘܗܝ ܥܠ ܟܠܗܘܢ ܥܒ̈ܕܘܗܝ</p>
               </div>
               <div type="textpart" subtype="verse" n="10">
                  <p>ܢܘܕܘܢ ܠܟ ܡܪܝܐ ܥܒ̈ܕܝܟ ܘܙܕܝܩ̈ܝܟ ܢܫܒܚܘܢܟ</p>
               </div>
               <div type="textpart" subtype="verse" n="11">
                  <p>ܫܘܒܚܐ ܕܡܠܟܘܬܟ ܢܐܡܪܘܢ ܘܒܥܘܫܢܟ ܢܡܠܠܘܢ</p>
               </div>
               <div type="textpart" subtype="verse" n="12">
                  <p>ܕܢܚܘܘܢ ܠܒ̈ܢܝ ܐܢܫܐ ܓܢܒܪܘܬܟ ܘܫܘܒܚܐ ܕܡܠܟܘܬܟ</p>
               </div>
               <div type="textpart" subtype="verse" n="13">
                  <p>ܡܠܟܘܬܟ ܡܠܟܘܬ ܟܠ ܥܠܡܝܢ ܘܫܘܠܛܢܟ ܒܟܠ ܕܪܕܪܝܢ ܡܗܝܡܢ ܗܘ ܡܪܝܐ ܒܡ̈ܠܘܗܝ ܘܙܕܝܩܒܟܠܗܘܢ ܥܒ̈ܕܘܗܝ</p>
               </div>
               <div type="textpart" subtype="verse" n="14">
                  <p>ܣܡܟ ܡܪܝܐ ܠܟܠ ܕܢܦܠܝܢ ܘܬܪܨ ܠܟܠ ܕܟܦܝܦܝܢ</p>
               </div>
               <div type="textpart" subtype="verse" n="15">
                  <p>ܥܝ̈ܢܐ ܕܟܠܢܫ ܠܘܬܟ ܬ̈ܠܝܢ ܝܗܒ ܐܢܬ ܠܗܘܢ ܡܐܟܘܠܬܐ ܒܙܒܢܗܘܢ</p>
               </div>
               <div type="textpart" subtype="verse" n="16">
                  <p>ܦܬܚ ܐܢܬ ܐܝܕܟ ܘܡܣܒܥ ܐܢܬ ܨܒܝܢܐ ܕܟܠ ܕܚܝ</p>
               </div>
               <div type="textpart" subtype="verse" n="17">
                  <p>ܙܕܝܩ ܗܘ ܡܪܝܐ ܒܟܠܗܝܢ ܐܘܪ̈ܚܬܗ ܘܡܪܚܡܢ ܒܟܠܗܘܢ ܥܒ̈ܕܘܗܝ</p>
               </div>
               <div type="textpart" subtype="verse" n="18">
                  <p>ܩܪܝܒ ܗܘ ܡܪܝܐ ܠܐܝܠܝܢ ܕܩܪܝܢ ܠܗ ܒܩܘܫܬܐ</p>
               </div>
               <div type="textpart" subtype="verse" n="19">
                  <p>ܘܥܒܕ ܨܒܝܢܐ ܕܕܚ̈ܠܘܗܝ ܫܡܥ ܒܥܘܬܗܘܢ ܘܦܪܩ ܠܗܘܢ</p>
               </div>
               <div type="textpart" subtype="verse" n="20">
                  <p>ܢܛܪ ܡܪܝܐ ܠܟܠܗܘܢ ܕܚ̈ܠܘܗܝ ܘܠܟܠܗܘܢ ܥܘ̈ܠܐ ܡܘܒܕ</p>
               </div>
               <div type="textpart" subtype="verse" n="21">
                  <p>ܬܫܒܚ̈ܬܗ ܕܡܪܝܐ ܐܡܠܠ ܒܦܘܡܝ ܘܢܒܪܟܘܢ ܟܠ ܒܢ̈ܝ ܒܣܪܐ ܠܫܡܐ ܕܩܘܕܫܗ ܠܥܠܡ ܥܠܡܝܢ</p>
               </div>
            </div>
            <div type="textpart" subtype="chapter" n="146">
               <div type="textpart" subtype="verse" n="1">
                  <p>ܫܒܚܝ ܢܦܫܝ ܠܡܪܝܐ</p>
               </div>
               <div type="textpart" subtype="verse" n="2">
                  <p>ܐܫܒܚ ܠܡܪܝܐ ܒܚܝ̈ܝ ܘܐܙܡܪ ܠܐܠܗܝ ܥܕ ܩܝܡ ܐܢܐ</p>
               </div>
               <div type="textpart" subtype="verse" n="3">
                  <p>ܠܐ ܬܬܟܠܘܢ ܥܠ ܫܠܝܛܐ ܘܥܠ ܒܪܢܫܐ ܕܠܝܬ ܒܐܝܕܗ ܦܘܪܩܢܐ</p>
               </div>
               <div type="textpart" subtype="verse" n="4">
                  <p>ܕܢܦܩܐ ܪܘܚܗ ܘܗܦܟ ܠܐܪܥܗ ܘܒܗܘ ܝܘܡܐ ܐ̈ܒܕܢ ܟܘܠܗܝܢ ܡܚ̈ܫܒܬܗ</p>
               </div>
               <div type="textpart" subtype="verse" n="5">
                  <p>ܛܘܒܘܗܝ ܠܡܢ ܕܐܠܗܗ ܕܝܥܩܘܒ ܒܥܕܪܗ ܘܣܒܪܗ ܥܠ ܡܪܝܐ ܐܠܗܗ</p>
               </div>
               <div type="textpart" subtype="verse" n="6">
                  <p>ܕܥܒܕ ܫܡܝܐ ܘܐܪܥܐ ܘܝܡ̈ܡܐ ܘܟܠ ܕܐܝܬ ܒܗܘܢ ܢܛܪ ܩܘܫܬܐ ܠܥܠܡ</p>
               </div>
               <div type="textpart" subtype="verse" n="7">
                  <p>ܘܥܒܕ ܕܝܢܐ ܠܛܠܝܡ̈ܐ ܝܗܒ ܠܚܡܐ ܠܟܦܢ̈ܐ ܡܪܝܐ ܫܪܐ ܐܣܝܪ̈ܐ</p>
               </div>
               <div type="textpart" subtype="verse" n="8">
                  <p>ܡܪܝܐ ܦܬܚ ܥܘܝܪ̈ܐ ܡܪܝܐ ܬܪܨ ܟܦܝ̈ܦܐ ܡܪܝܐ ܪܚܡ ܙܕܝܩ̈ܐ</p>
               </div>
               <div type="textpart" subtype="verse" n="9">
                  <p>ܡܪܝܐ ܘܡܢܛܪ ܠܡܣ̈ܟܢܐ ܡܬܪܣܐ ܠܝ̈ܬܡܐ ܘܠܐܪ̈ܡܠܬܐ ܘܐܘܪܚܐ ܕܥܘ̈ܠܐ ܡܛܒܥ</p>
               </div>
               <div type="textpart" subtype="verse" n="10">
                  <p>ܐܡܠܟ ܡܪܝܐ ܠܥܠܡ ܘܐܠܗܟܝ ܨܗܝܘܢ ܠܕܪܕܪܝܢ</p>
               </div>
            </div>
            <div type="textpart" subtype="chapter" n="147">
               <div type="textpart" subtype="verse" n="1">
                  <p>ܛܒ ܠܡܙܡܪ ܠܐܠܗܢ ܘܒܣܝܡ ܘܠܗ ܗܘ ܝܐܝܐ ܬܫܒܘܚܬܐ</p>
               </div>
               <div type="textpart" subtype="verse" n="2">
                  <p>ܒܢܐ ܠܐܘܪܫܠܡ ܡܪܝܐ. ܘܠܡܒܕܪ̈ܐ ܕܐܝܣܪܐܝܠ ܡܟܢܫ</p>
               </div>
               <div type="textpart" subtype="verse" n="3">
                  <p>ܡܐܣܐ ܠܬܒܝܪ̈ܝ ܠܒܐ ܘܥܨܒ ܟܐ̈ܒܝܗܘܢ</p>
               </div>
               <div type="textpart" subtype="verse" n="4">
                  <p>ܡܢܐ ܡܢܝܢܐ ܠܟ̈ܘܟܒܐ ܘܠܟܠܗܘܢ ܩܪܐ ܫܡ̈ܗܐ</p>
               </div>
               <div type="textpart" subtype="verse" n="5">
                  <p>ܪܒ ܗܘ ܡܪܢ ܘܥܫܝܢ ܚܝܠܗ ܘܠܝܬ ܣܟܐ ܠܣܘܟܠܗ</p>
               </div>
               <div type="textpart" subtype="verse" n="6">
                  <p>ܡܪܝܡ ܡܪܝܐ ܠܡܣ̈ܟܢܐ ܘܡܡܟܟ ܠܥܘ̈ܠܐ ܥܕܡܐ ܠܐܪܥܐ</p>
               </div>
               <div type="textpart" subtype="verse" n="7">
                  <p>ܫܒܚܘ ܠܡܪܝܐ ܒܫܘܒܚܐ ܙܡܪܘ ܠܡܪܝܐ ܒܟܢܪ̈ܐ</p>
               </div>
               <div type="textpart" subtype="verse" n="8">
                  <p>ܕܡܟܣܐ ܫܡܝܐ ܒܥܢ̈ܢܐ ܝܗܒ ܡܛܪܐ ܥܠ ܐܪܥܐ ܘܡܘܥܐ ܥܡܝܪܐ ܥܠ ܛܘܪ̈ܐ</p>
               </div>
               <div type="textpart" subtype="verse" n="9">
                  <p>ܘܝܗܒ ܠܒܥܝܪܐ ܡܐܟܘܠܬܐ ܘܠܒܢ̈ܝ ܢܥܒܐ ܕܩܪܝܢ</p>
               </div>
               <div type="textpart" subtype="verse" n="10">
                  <p>ܠܐ ܨܒܐ ܡܪܝܐ ܒܚܝܠܗ ܕܣܘܣܝܐ ܐܦ ܠܐ ܒܫ̈ܩܘܗܝ ܕܓܢܒܪܐ ܨܒܐ</p>
               </div>
               <div type="textpart" subtype="verse" n="11">
                  <p>ܐܠܐ ܨܒܐ ܡܪܝܐ ܒܕܚ̈ܠܘܗܝ ܘܒܐܝܠܝܢ ܕܡܣܟܝܢ ܠܛܝܒܘܬܗ</p>
               </div>
               <div type="textpart" subtype="verse" n="12">
                  <p>ܫܒܚܝ ܐܘܪܫܠܡ ܠܡܪܝܐ ܫܒܚܝ ܠܐܠܗܟܝ ܨܗܝܘܢ</p>
               </div>
               <div type="textpart" subtype="verse" n="13">
                  <p>ܡܛܠ ܕܥܫܢܘ ܡ̈ܘܟܠܐ ܕܬܪ̈ܥܝܟܝ ܘܒܪܟ ܠܒܢܝ̈ܟܝ ܒܓܘܟܝ</p>
               </div>
               <div type="textpart" subtype="verse" n="14">
                  <p>ܣܡ ܬܚ̈ܘܡܝܟܝ ܒܫܠܡܐ ܘܒܫܘܡܢܐ ܕܚ̈ܛܐ ܣܒܥܟܝ</p>
               </div>
               <div type="textpart" subtype="verse" n="15">
                  <p>ܡܫܕܪ ܡܠܬܗ ܥܠ ܐܪܥܐ ܘܒܥܓܠ ܪܗܛ ܦܬܓܡܗ</p>
               </div>
               <div type="textpart" subtype="verse" n="16">
                  <p>ܝܗܒ ܬܠܓܐ ܐܝܟ ܥܡܪܐ ܘܐܓܠܝܕܐ ܐܝܟ ܩܛܡܐ ܡܒܕܪ</p>
               </div>
               <div type="textpart" subtype="verse" n="17">
                  <p>ܪܡܐ ܐܓܠܝܕܐ ܐܝܟ ܦܬ̈ܐ ܘܩܕܡ ܥܪܝܗ ܡܢܘ ܡܫܟܚ ܠܡܩܡ</p>
               </div>
               <div type="textpart" subtype="verse" n="18">
                  <p>ܡܫܕܪ ܡܠܬܗ ܘܡܦܫܪ ܠܗܘܢ ܡܫܒ ܪ̈ܘܚܐ ܘܡܪܕܝܢ ܡ̈ܝܐ</p>
               </div>
               <div type="textpart" subtype="verse" n="19">
                  <p>ܡܚܘܐ ܡܠܬܗ ܒܝܥܩܘܒ ܢܡܘܣ̈ܘܗܝ ܘܦܘܩ̈ܕܢܘܗܝ ܒܐܝܣܪܝܠ</p>
               </div>
               <div type="textpart" subtype="verse" n="20">
                  <p>ܠܐ ܥܒܕ ܗܟܢ ܠܟܠܗܘܢ ܥܡ̈ܡܐ ܘܕܝ̈ܢܘܗܝ ܠܐ ܚܘܝ ܐܢܘܢ</p>
               </div>
            </div>
            <div type="textpart" subtype="chapter" n="148">
               <div type="textpart" subtype="verse" n="1">
                  <p>ܫܒܚܘ ܠܡܪܝܐ ܡܢ ܫܡܝܐ ܫܒܚܘܗܝ ܒܡܪ̈ܘܡܐ</p>
               </div>
               <div type="textpart" subtype="verse" n="2">
                  <p>ܫܒܚܘܗܝ ܟܠܗܘܢ ܡܠܐ̈ܟܘܗܝ ܫܒܚܘܗܝ ܟܠܗܘܢ ܚ̈ܝܠܘܬܗ</p>
               </div>
               <div type="textpart" subtype="verse" n="3">
                  <p>ܫܒܚܘܗܝ ܫܡܫܐ ܘܣܗܪܐ ܫܒܚܘܗܝ ܟܠ ܟܘ̈ܟܒܐ ܘܢܘܗܪܐ</p>
               </div>
               <div type="textpart" subtype="verse" n="4">
                  <p>ܫܒܚܘܗܝ ܫܡ̈ܝ ܫܡܝܐ ܡ̈ܝܐ ܕܠܥܠ ܡܢ ܫܡܝܐ</p>
               </div>
               <div type="textpart" subtype="verse" n="5">
                  <p>ܢܫܒܚܘܢ ܠܫܡܗ ܕܡܪܝܐ. ܡܛܠ ܕܗܘ ܐܡܪ ܘܗܘܘ ܘܗܘ ܦܩܕ ܘܐܬܒܪܝܘ</p>
               </div>
               <div type="textpart" subtype="verse" n="6">
                  <p>ܐܩܝܡ ܐܢܘܢ ܠܥܠܡ ܥܠܡܝܢ ܢܡܘܣܐ ܝܗܒ ܘܠܐ ܥܒܪ</p>
               </div>
               <div type="textpart" subtype="verse" n="7">
                  <p>ܫܒܚܘ ܠܡܪܝܐ ܡܢ ܐܪܥܐ ܬܢܝ̈ܢܐ ܘܟܠܗܘܢ ܬܗ̈ܘܡܐ</p>
               </div>
               <div type="textpart" subtype="verse" n="8">
                  <p>ܢܘܪܐ ܘܒܪܕܐ ܘܬܠܓܐ ܘܓܠܝܕܐ ܪ̈ܘܚܐ ܘܥ̈ܠܥܠܐ ܥܒܕܐ ܕܡܠܬܗ</p>
               </div>
               <div type="textpart" subtype="verse" n="9">
                  <p>ܛܘܪ̈ܐ ܘܟܠܗܝܢ ܪ̈ܡܬܐ ܐܝ̈ܠܢܐ ܕܦܐܪ̈ܐ ܘܟܠܗܘܢ ܐܪ̈ܙܐ</p>
               </div>
               <div type="textpart" subtype="verse" n="10">
                  <p>ܚܝܘܬܐ ܘܟܠܗ̇ ܒܥܝܪܐ ܪܚܫܐ ܘܛܝܪܐ ܘܦܪܚܬܐ</p>
               </div>
               <div type="textpart" subtype="verse" n="11">
                  <p>ܡ̈ܠܟܐ ܕܐܪܥܐ ܘܟܠܗܝܢ ܐܡ̈ܘܬܐ ܪ̈ܘܪܒܢܐ ܘܟܠܗܘܢ ܕܝ̈ܢܐ ܕܐܪܥܐ</p>
               </div>
               <div type="textpart" subtype="verse" n="12">
                  <p>ܓܕܘ̈ܕܐ ܘܒܬ̈ܘܠܬܐ ܣ̈ܒܐ ܘܥ̈ܠܝܡܐ</p>
               </div>
               <div type="textpart" subtype="verse" n="13">
                  <p>ܢܫܒܚܘܢ ܠܫܡܗ ܕܡܪܝܐ ܡܛܠ ܕܪܒ ܗܘ ܫܡܗ ܒܠܚܘܕܘܗܝ ܫܘܒܚܗ ܒܐܪܥܐ ܘܒܫܡܝܐ</p>
               </div>
               <div type="textpart" subtype="verse" n="14">
                  <p>ܡܪܝܡ ܩܪܢܐ ܕܥܡܗ ܘܬܫܒܘܚܬܐ ܠܟܠܗܘܢ ܙܕܝܩ̈ܘܗܝ ܘܠܒܢ̈ܝ ܐܝܣܪܝܠ ܥܡܐ ܕܩܪܝܒ ܠܗ</p>
               </div>
            </div>
            <div type="textpart" subtype="chapter" n="149">
               <div type="textpart" subtype="verse" n="1">
                  <p>ܫܒܚܘ ܠܡܪܝܐ ܬܫܒܘܚܬܐ ܚܕܬܐ ܬܫܒܘܚܬܗ ܒܥܕܬܐ ܕܙܕܝܩ̈ܐ</p>
               </div>
               <div type="textpart" subtype="verse" n="2">
                  <p>ܢܚܕܐ ܐܝܣܪܝܠ ܒܥܒܘܕܗ ܘܒܢ̈ܝ ܨܗܝܘܢ ܢܪܘܙܘܢ ܒܡܠܟܗܘܢ</p>
               </div>
               <div type="textpart" subtype="verse" n="3">
                  <p>ܘܢܫܒܚܘܢ ܠܫܡܗ ܒ̈ܦܠܓܐ ܘܒܐܪ̈ܒܝܥܐ ܘܒܟܢܪ̈ܐ ܢܙܡܪܘܢ ܠܗ</p>
               </div>
               <div type="textpart" subtype="verse" n="4">
                  <p>ܡܛܠ ܕܨܒܐ ܡܪܝܐ ܒܥܡܗ ܘܝܗܒ ܠܡ̈ܣܟܢܐ ܦܘܪܩܢܗ</p>
               </div>
               <div type="textpart" subtype="verse" n="5">
                  <p>ܢܬܥܫܢܘܢ ܙܕܝܩ̈ܐ ܒܐܝܩܪܐ ܘܢܫܒܚܘܢܝܗܝ ܥܠ ܥܪ̈ܣܬܗܘܢ</p>
               </div>
               <div type="textpart" subtype="verse" n="6">
                  <p>ܢܪܡܪܡܘܢ ܠܐܠܗܐ ܒܓܝܓܪ̈ܬܗܘܢ ܣܝܦܐ ܕܬܪ̈ܝܢ ܦܘܡ̈ܘܗܝ ܒܐ̈ܝܕܝܗܘܢ</p>
               </div>
               <div type="textpart" subtype="verse" n="7">
                  <p>ܠܡܥܒܕ ܦܘܪܥܢܐ ܡܢ ܥܡ̈ܡܐ ܘܡܟܣܢܘܬܐ ܡܢ ܐ̈ܡܘܬܐ</p>
               </div>
               <div type="textpart" subtype="verse" n="8">
                  <p>ܠܡܐܣܪ ܡ̈ܠܟܝܗܘܢ ܒܣ̈ܘܛܡܐ ܘܝܩܝܪ̈ܝܗܘܢ ܒܫܫ̈ܠܬܐ ܕܦܪܙܠܐ</p>
               </div>
               <div type="textpart" subtype="verse" n="9">
                  <p>ܠܡܥܒܕ ܠܗܘܢ ܕܝܢܐ ܕܟܬܝܒ ܫܘܒܚܐ ܠܟܠܗܘܢ ܙܕܝܩ̈ܘܗܝ</p>
               </div>
            </div>
            <div type="textpart" subtype="chapter" n="150">
               <div type="textpart" subtype="verse" n="1">
                  <p>ܫܒܚܘ ܠܡܪܝܐ ܒܩܘܕܫܗ ܫܒܚܘܗܝ ܒܐܪܩܝܥܐ ܕܥܘܫܢܗ</p>
               </div>
               <div type="textpart" subtype="verse" n="2">
                  <p>ܫܒܚܘܗܝ ܒܚܝܠܬܢܘܬܗ ܫܒܚܘܗܝ ܒܣܘܓܐܐ ܕܪܒܘܬܗ</p>
               </div>
               <div type="textpart" subtype="verse" n="3">
                  <p>ܫܒܚܘܗܝ ܒܩܠܐ ܕܩܪܢܐ ܫܒܚܘܗܝ ܒܩܝܬܪ̈ܐ ܘܒܟܢܪ̈ܐ</p>
               </div>
               <div type="textpart" subtype="verse" n="4">
                  <p>ܫܒܚܘܗܝ ܒ̈ܦܠܓܐ ܘܒܐܪ̈ܒܝܥܐ ܫܒܚܘܗܝ ܒܡ̈ܢܐ ܚ̈ܠܝܬܐ</p>
               </div>
               <div type="textpart" subtype="verse" n="5">
                  <p>ܫܒܚܘܗܝ ܒܨ̈ܨܠܝ ܫܡܥܐ ܫܒܚܘܗܝ ܒܩܠܐ ܘܒܩܥܬܐ</p>
               </div>
               <div type="textpart" subtype="verse" n="6">
                  <p>ܟܠ ܢܫܡܐ ܬܫܒܚ ܠܡܪܝܐ</p>
               </div>
            </div>
         </div>
      </body>
   </text>
</TEI>
