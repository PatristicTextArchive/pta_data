<?xml version="1.0" encoding="UTF-8"?>
<?xml-model href="https://raw.githubusercontent.com/PatristicTextArchive/Schema/master/tei-pta.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Regnorum IV</title>
                <author>Septuaginta</author>
                <respStmt>
                    <persName xml:id="AvS">
                        Annette von Stockhausen
                    </persName>
                    <resp>
                        Conversion to CTS-compliant PTA TEI
                    </resp>
                </respStmt>
            </titleStmt>
            <publicationStmt>
                <authority>
                    Berlin-Brandenburgische Akademie der Wissenschaften
                </authority>
                <distributor>
                    Patristic Text Archive
                </distributor>
                <availability>
                    <licence target="https://creativecommons.org/licenses/by-sa/4.0/">
                        Available under a Creative Commons Attribution ShareAlike 4.0 International License
                    </licence>
                </availability>
                <date>
                    2021
                </date>
                <idno type="PTA">
                    pta9999.pta012
                </idno>
                <idno type="TLG">tlg0527.tlg014</idno>
            </publicationStmt>
            <sourceDesc>
                <biblStruct type="book" xml:id="Rahlfs">
                    <monogr>
                        <title level="m">Septuaginta : id est, Vetus Testamentum graece iuxta LXX interpretes</title>
                        <title type="short">Septuaginta</title>
                        <editor>
                            <forename>Alfred</forename>
                            <surname>Rahlfs</surname>
                        </editor>
                        <imprint>
                            <pubPlace>Stuttgart</pubPlace>
                            <publisher>Württembergische Bibelanstalt</publisher>
                            <date>1935</date>
                        </imprint>
                        <biblScope unit="volume">I</biblScope>
                        <biblScope unit="page" from="693" to="752">693–752</biblScope>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl n="CTS">
                <cRefPattern n="verse" matchPattern="(.+).(.+)" replacementPattern="#xpath(/tei:TEI/tei:text/tei:body/tei:div[@type='edition']/tei:div[@n='$1']/tei:div[@n='$2'])"/>
                <cRefPattern n="chapter" matchPattern="(.+)" replacementPattern="#xpath(/tei:TEI/tei:text/tei:body/tei:div[@type='edition']/tei:div[@n='$1'])"/>
            </refsDecl>
        </encodingDesc>
<revisionDesc status="critical-edition-no-app">
    <change when="2021-05-16" who="#AvS">Converted to PTA/CapiTainS</change>
</revisionDesc>
    </teiHeader>
    <text>
        <body>
            <div type="edition" xml:lang="grc" n="urn:cts:pta:pta9999.pta012.pta-grc1">
                <head><title>ΒΑΣΙΛΕΙΩΝ Δʹ</title></head>
                <div type="textpart" subtype="chapter" n="1">
                    <div type="textpart" subtype="verse" n="1">
                        <p>Καὶ ἠθέτησεν Μωαβ ἐν Ισραηλ μετὰ τὸ ἀποθανεῖν Αχααβ.
                        </p>
                    </div>
                    <div type="textpart" subtype="verse" n="2">
                        <p>καὶ 
                            ἔπεσεν Οχοζιας διὰ τοῦ δικτυωτοῦ τοῦ ἐν τῷ ὑπερῴῳ αὐτοῦ τῷ 
                            ἐν Σαμαρείᾳ καὶ ἠρρώστησεν. καὶ ἀπέστειλεν ἀγγέλους καὶ εἶπεν 
                            πρὸς αὐτούς Δεῦτε καὶ ἐπιζητήσατε ἐν τῇ Βααλ μυῖαν θεὸν Ακκαρων
                             εἰ ζήσομαι ἐκ τῆς ἀρρωστίας μου ταύτης· καὶ ἐπορεύθησαν
                             ἐπερωτῆσαι δι’ αὐτοῦ.
                        </p>
                    </div>
                    <div type="textpart" subtype="verse" n="3">
                        <p>καὶ ἄγγελος κυρίου ἐλάλησεν πρὸς 
                            Ηλιου τὸν Θεσβίτην λέγων Ἀναστὰς δεῦρο εἰς συνάντησιν τῶν 
                            ἀγγέλων Οχοζιου βασιλέως Σαμαρείας καὶ λαλήσεις πρὸς αὐτούς 
                            Εἰ παρὰ τὸ μὴ εἶναι θεὸν ἐν Ισραηλ ὑμεῖς πορεύεσθε ἐπιζητῆσαι 
                            ἐν τῇ Βααλ μυῖαν θεὸν Ακκαρων;
                        </p>
                    </div>
                    <div type="textpart" subtype="verse" n="4">
                        <p>καὶ οὐχ οὕτως· ὅτι τάδε λέγει 
                            κύριος Ἡ κλίνη, ἐφ’ ἧς ἀνέβης ἐκεῖ, οὐ καταβήσῃ ἀπ’ αὐτῆς, ὅτι 
                            ἐκεῖ θανάτῳ ἀποθανῇ. καὶ ἐπορεύθη Ηλιου καὶ εἶπεν πρὸς αὐτούς.
                        </p>
                    </div>
                    <div type="textpart" subtype="verse" n="5">
                        <p>καὶ ἐπεστράφησαν οἱ ἄγγελοι πρὸς αὐτόν, καὶ εἶπεν πρὸς αὐτούς
                            Τί ὅτι ἐπεστρέψατε;
                        </p>
                    </div>
                    <div type="textpart" subtype="verse" n="6">
                        <p>καὶ εἶπαν πρὸς αὐτόν Ἀνὴρ ἀνέβη εἰς συνάντησιν
                             ἡμῶν καὶ εἶπεν πρὸς ἡμᾶς Δεῦτε ἐπιστράφητε πρὸς τὸν 
                            βασιλέα τὸν ἀποστείλαντα ὑμᾶς καὶ λαλήσατε πρὸς αὐτόν Τάδε 
                            λέγει κύριος Εἰ παρὰ τὸ μὴ εἶναι θεὸν ἐν Ισραηλ σὺ πορεύῃ ζητῆσαι
                             ἐν τῇ Βααλ μυῖαν θεὸν Ακκαρων; οὐχ οὕτως· ἡ κλίνη, ἐφ’ 
                            ἧς ἀνέβης ἐκεῖ, οὐ καταβήσῃ ἀπ’ αὐτῆς, ὅτι θανάτῳ ἀποθανῇ.
                        </p>
                    </div>
                    <div type="textpart" subtype="verse" n="7">
                        <p>καὶ 
                            ἐλάλησεν πρὸς αὐτοὺς λέγων Τίς ἡ κρίσις τοῦ ἀνδρὸς τοῦ ἀναβάντος
                             εἰς συνάντησιν ὑμῖν καὶ λαλήσαντος πρὸς ὑμᾶς τοὺς λόγους
                             τούτους;
                        </p>
                    </div>
                    <div type="textpart" subtype="verse" n="8">
                        <p>καὶ εἶπον πρὸς αὐτόν Ἀνὴρ δασὺς καὶ ζώνην δερματίνην
                             περιεζωσμένος τὴν ὀσφὺν αὐτοῦ. καὶ εἶπεν Ηλιου ὁ Θεσβίτης
                             οὗτός ἐστιν.
                        </p>
                    </div>
                    <div type="textpart" subtype="verse" n="9">
                        <p>καὶ ἀπέστειλεν πρὸς αὐτὸν ἡγούμενον πεντηκόνταρχον
                             καὶ τοὺς πεντήκοντα αὐτοῦ, καὶ ἀνέβη καὶ ἦλθεν πρὸς 
                            αὐτόν, καὶ ἰδοὺ Ηλιου ἐκάθητο ἐπὶ τῆς κορυφῆς τοῦ ὄρους. καὶ 
                            ἐλάλησεν ὁ πεντηκόνταρχος πρὸς αὐτὸν καὶ εἶπεν Ἄνθρωπε τοῦ 
                            θεοῦ, ὁ βασιλεὺς ἐκάλεσέν σε, κατάβηθι.
                        </p>
                    </div>
                    <div type="textpart" subtype="verse" n="10">
                        <p>καὶ ἀπεκρίθη Ηλιου καὶ 
                            εἶπεν πρὸς τὸν πεντηκόνταρχον Καὶ εἰ ἄνθρωπος τοῦ θεοῦ ἐγώ, 
                            καταβήσεται πῦρ ἐκ τοῦ οὐρανοῦ καὶ καταφάγεταί σε καὶ τοὺς 
                            πεντήκοντά σου· καὶ κατέβη πῦρ ἐκ τοῦ οὐρανοῦ καὶ κατέφαγεν 
                            αὐτὸν καὶ τοὺς πεντήκοντα αὐτοῦ.
                        </p>
                    </div>
                    <div type="textpart" subtype="verse" n="11">
                        <p>καὶ προσέθετο ὁ βασιλεὺς 
                            καὶ ἀπέστειλεν πρὸς αὐτὸν ἄλλον πεντηκόνταρχον καὶ τοὺς πεντήκοντα
                             αὐτοῦ, καὶ ἀνέβη καὶ ἐλάλησεν ὁ πεντηκόνταρχος πρὸς αὐτὸν
                             καὶ εἶπεν Ἄνθρωπε τοῦ θεοῦ, τάδε λέγει ὁ βασιλεύς Ταχέως 
                            κατάβηθι.
                        </p>
                    </div>
                    <div type="textpart" subtype="verse" n="12">
                        <p>καὶ ἀπεκρίθη Ηλιου καὶ ἐλάλησεν πρὸς αὐτὸν καὶ εἶπεν 
                            Εἰ ἄνθρωπος τοῦ θεοῦ ἐγώ εἰμι, καταβήσεται πῦρ ἐκ τοῦ οὐρανοῦ 
                            καὶ καταφάγεταί σε καὶ τοὺς πεντήκοντά σου· καὶ κατέβη πῦρ ἐκ 
                            τοῦ οὐρανοῦ καὶ κατέφαγεν αὐτὸν καὶ τοὺς πεντήκοντα αὐτοῦ.
                        </p>
                    </div>
                    <div type="textpart" subtype="verse" n="13">
                        <p>καὶ προσέθετο ὁ βασιλεὺς ἔτι ἀποστεῖλαι ἡγούμενον πεντηκόνταρχον
                             τρίτον καὶ τοὺς πεντήκοντα αὐτοῦ, καὶ ἦλθεν πρὸς αὐτὸν ὁ 
                            πεντηκόνταρχος ὁ τρίτος καὶ ἔκαμψεν ἐπὶ τὰ γόνατα αὐτοῦ κατέναντι
                             Ηλιου καὶ ἐδεήθη αὐτοῦ καὶ ἐλάλησεν πρὸς αὐτὸν καὶ εἶπεν 
                            Ἄνθρωπε τοῦ θεοῦ, ἐντιμωθήτω δὴ ἡ ψυχή μου καὶ ἡ ψυχὴ τῶν 
                            δούλων σου τούτων τῶν πεντήκοντα ἐν ὀφθαλμοῖς σου·
                        </p>
                    </div>
                    <div type="textpart" subtype="verse" n="14">
                        <p>ἰδοὺ 
                            κατέβη πῦρ ἐκ τοῦ οὐρανοῦ καὶ κατέφαγεν τοὺς δύο πεντηκοντάρχους
                             τοὺς πρώτους καὶ τοὺς πεντήκοντα αὐτῶν, καὶ νῦν ἐντιμωθήτω
                             δὴ ἡ ψυχὴ τῶν δούλων σου ἐν ὀφθαλμοῖς σου.
                        </p>
                    </div>
                    <div type="textpart" subtype="verse" n="15">
                        <p>καὶ ἐλάλησεν
                            ἄγγελος κυρίου πρὸς Ηλιου καὶ εἶπεν Κατάβηθι μετ’ αὐτοῦ, 
                            μὴ φοβηθῇς ἀπὸ προσώπου αὐτῶν· καὶ ἀνέστη Ηλιου καὶ κατέβη 
                            μετ’ αὐτοῦ πρὸς τὸν βασιλέα.
                        </p>
                    </div>
                    <div type="textpart" subtype="verse" n="16">
                        <p>καὶ ἐλάλησεν πρὸς αὐτὸν καὶ εἶπεν 
                            Ηλιου Τάδε λέγει κύριος Τί ὅτι ἀπέστειλας ἀγγέλους ζητῆσαι ἐν 
                            τῇ Βααλ μυῖαν θεὸν Ακκαρων; οὐχ οὕτως· ἡ κλίνη, ἐφ’ ἧς ἀνέβης
                             ἐκεῖ, οὐ καταβήσῃ ἀπ’ αὐτῆς, ὅτι θανάτῳ ἀποθανῇ.
                        </p>
                    </div>
                    <div type="textpart" subtype="verse" n="17">
                        <p>καὶ ἀπέθανεν
                             κατὰ τὸ ῥῆμα κυρίου, ὃ ἐλάλησεν Ηλιου.
                        </p>
                    </div>
                    <div type="textpart" subtype="verse" n="18">
                        <p>καὶ τὰ λοιπὰ 
                            τῶν λόγων Οχοζιου, ὅσα ἐποίησεν, οὐκ ἰδοὺ ταῦτα γεγραμμένα 
                            ἐπὶ βιβλίου λόγων τῶν ἡμερῶν τοῖς βασιλεῦσιν Ισραηλ;
                        </p>
                    </div>
                    <div type="textpart" subtype="verse" n="18a">
                        <p>Καὶ Ιωραμ υἱὸς Αχααβ βασιλεύει ἐπὶ Ισραηλ ἐν Σαμαρείᾳ 
                            ἔτη δέκα δύο ἐν ἔτει ὀκτωκαιδεκάτῳ Ιωσαφατ βασιλέως Ιουδα.
                        </p>
                    </div>
                    <div type="textpart" subtype="verse" n="18b">
                        <p>καὶ ἐποίησεν τὸ πονηρὸν ἐνώπιον κυρίου, πλὴν οὐχ ὡς οἱ 
                            ἀδελφοὶ αὐτοῦ οὐδὲ ὡς ἡ μήτηρ αὐτοῦ·
                        </p>
                    </div>
                    <div type="textpart" subtype="verse" n="18c">
                        <p>καὶ ἀπέστησεν τὰς 
                            στήλας τοῦ Βααλ, ἃς ἐποίησεν ὁ πατὴρ αὐτοῦ, καὶ συνέτριψεν 
                            αὐτάς· πλὴν ἐν ταῖς ἁμαρτίαις οἴκου Ιεροβοαμ, ὃς ἐξήμαρτεν τὸν 
                            Ισραηλ, ἐκολλήθη, οὐκ ἀπέστη ἀπ’ αὐτῶν.
                        </p>
                    </div>
                    <div type="textpart" subtype="verse" n="18d">
                        <p>καὶ ἐθυμώθη ὀργῇ 
                            κύριος εἰς τὸν οἶκον Αχααβ.
                        </p>
                    </div>
                </div>
                <div type="textpart" subtype="chapter" n="2">
                    <div type="textpart" subtype="verse" n="1">
                        <p>Καὶ ἐγένετο ἐν τῷ ἀνάγειν κύριον τὸν Ηλιου ἐν συσσεισμῷ 
                            ὡς εἰς τὸν οὐρανὸν καὶ ἐπορεύθη Ηλιου καὶ Ελισαιε ἐκ Γαλγαλων.
                        </p>
                    </div>
                    <div type="textpart" subtype="verse" n="2">
                        <p>καὶ εἶπεν Ηλιου πρὸς Ελισαιε Κάθου δὴ ἐνταῦθα, ὅτι κύριος ἀπέσταλκέν
                             με ἕως Βαιθηλ· καὶ εἶπεν Ελισαιε Ζῇ κύριος καὶ ζῇ ἡ 
                            ψυχή σου, εἰ καταλείψω σε· καὶ ἦλθον εἰς Βαιθηλ.
                        </p>
                    </div>
                    <div type="textpart" subtype="verse" n="3">
                        <p>καὶ ἦλθον οἱ 
                            υἱοὶ τῶν προφητῶν οἱ ἐν Βαιθηλ πρὸς Ελισαιε καὶ εἶπον πρὸς 
                            αὐτόν Εἰ ἔγνως ὅτι κύριος σήμερον λαμβάνει τὸν κύριόν σου ἐπάνωθεν
                             τῆς κεφαλῆς σου; καὶ εἶπεν Κἀγὼ ἔγνωκα, σιωπᾶτε.
                        </p>
                    </div>
                    <div type="textpart" subtype="verse" n="4">
                        <p>καὶ 
                            εἶπεν Ηλιου πρὸς Ελισαιε Κάθου δὴ ἐνταῦθα, ὅτι κύριος ἀπέσταλκέν
                             με εἰς Ιεριχω· καὶ εἶπεν Ελισαιε Ζῇ κύριος καὶ ζῇ ἡ ψυχή 
                            σου, εἰ ἐγκαταλείψω σε· καὶ ἦλθον εἰς Ιεριχω.
                        </p>
                    </div>
                    <div type="textpart" subtype="verse" n="5">
                        <p>καὶ ἤγγισαν οἱ
                            υἱοὶ τῶν προφητῶν οἱ ἐν Ιεριχω πρὸς Ελισαιε καὶ εἶπαν πρὸς αὐτόν
                             Εἰ ἔγνως ὅτι σήμερον λαμβάνει κύριος τὸν κύριόν σου ἐπάνωθεν
                             τῆς κεφαλῆς σου; καὶ εἶπεν Καί γε ἐγὼ ἔγνων, σιωπᾶτε.
                        </p>
                    </div>
                    <div type="textpart" subtype="verse" n="6">
                        <p>καὶ εἶπεν αὐτῷ Ηλιου Κάθου δὴ ὧδε, ὅτι κύριος ἀπέσταλκέν με 
                            ἕως τοῦ Ιορδάνου· καὶ εἶπεν Ελισαιε Ζῇ κύριος καὶ ζῇ ἡ ψυχή 
                            σου, εἰ ἐγκαταλείψω σε· καὶ ἐπορεύθησαν ἀμφότεροι.
                        </p>
                    </div>
                    <div type="textpart" subtype="verse" n="7">
                        <p>καὶ πεντήκοντα
                             ἄνδρες υἱοὶ τῶν προφητῶν καὶ ἔστησαν ἐξ ἐναντίας μακρόθεν·
                             καὶ ἀμφότεροι ἔστησαν ἐπὶ τοῦ Ιορδάνου.
                        </p>
                    </div>
                    <div type="textpart" subtype="verse" n="8">
                        <p>καὶ ἔλαβεν Ηλιου 
                            τὴν μηλωτὴν αὐτοῦ καὶ εἵλησεν καὶ ἐπάταξεν τὸ ὕδωρ, καὶ διῃρέθη
                             τὸ ὕδωρ ἔνθα καὶ ἔνθα, καὶ διέβησαν ἀμφότεροι ἐν ἐρήμῳ.
                        </p>
                    </div>
                    <div type="textpart" subtype="verse" n="9">
                        <p>καὶ ἐγένετο ἐν τῷ διαβῆναι αὐτοὺς καὶ Ηλιου εἶπεν πρὸς Ελισαιε 
                            Αἴτησαι τί ποιήσω σοι πρὶν ἢ ἀναλημφθῆναί με ἀπὸ σοῦ· καὶ εἶπεν
                             Ελισαιε Γενηθήτω δὴ διπλᾶ ἐν πνεύματί σου ἐπ’ ἐμέ.
                        </p>
                    </div>
                    <div type="textpart" subtype="verse" n="10">
                        <p>καὶ 
                            εἶπεν Ηλιου Ἐσκλήρυνας τοῦ αἰτήσασθαι· ἐὰν ἴδῃς με ἀναλαμβανόμενον
                             ἀπὸ σοῦ, καὶ ἔσται σοι οὕτως· καὶ ἐὰν μή, οὐ μὴ γένηται.
                        </p>
                    </div>
                    <div type="textpart" subtype="verse" n="11">
                        <p>καὶ ἐγένετο αὐτῶν πορευομένων ἐπορεύοντο καὶ ἐλάλουν, 
                            καὶ ἰδοὺ ἅρμα πυρὸς καὶ ἵπποι πυρὸς καὶ διέστειλαν ἀνὰ μέσον 
                            ἀμφοτέρων, καὶ ἀνελήμφθη Ηλιου ἐν συσσεισμῷ ὡς εἰς τὸν οὐρανόν.
                        </p>
                    </div>
                    <div type="textpart" subtype="verse" n="12">
                        <p>καὶ Ελισαιε ἑώρα καὶ ἐβόα Πάτερ πάτερ, ἅρμα Ισραηλ 
                            καὶ ἱππεὺς αὐτοῦ· καὶ οὐκ εἶδεν αὐτὸν ἔτι καὶ ἐπελάβετο τῶν ἱματίων
                             αὐτοῦ καὶ διέρρηξεν αὐτὰ εἰς δύο ῥήγματα.
                        </p>
                    </div>
                    <div type="textpart" subtype="verse" n="13">
                        <p>καὶ ὕψωσεν 
                            τὴν μηλωτὴν Ηλιου, ἣ ἔπεσεν ἐπάνωθεν Ελισαιε, καὶ ἐπέστρεψεν 
                            Ελισαιε καὶ ἔστη ἐπὶ τοῦ χείλους τοῦ Ιορδάνου·
                        </p>
                    </div>
                    <div type="textpart" subtype="verse" n="14">
                        <p>καὶ ἔλαβεν τὴν 
                            μηλωτὴν Ηλιου, ἣ ἔπεσεν ἐπάνωθεν αὐτοῦ, καὶ ἐπάταξεν τὸ ὕδωρ, 
                            καὶ οὐ διέστη· καὶ εἶπεν Ποῦ ὁ θεὸς Ηλιου αφφω; καὶ ἐπάταξεν 
                            τὰ ὕδατα, καὶ διερράγησαν ἔνθα καὶ ἔνθα, καὶ διέβη Ελισαιε.
                        </p>
                    </div>
                    <div type="textpart" subtype="verse" n="15">
                        <p>καὶ 
                            εἶδον αὐτὸν οἱ υἱοὶ τῶν προφητῶν οἱ ἐν Ιεριχω ἐξ ἐναντίας καὶ 
                            εἶπον Ἐπαναπέπαυται τὸ πνεῦμα Ηλιου ἐπὶ Ελισαιε· καὶ ἦλθον εἰς 
                            συναντὴν αὐτοῦ καὶ προσεκύνησαν αὐτῷ ἐπὶ τὴν γῆν.
                        </p>
                    </div>
                    <div type="textpart" subtype="verse" n="16">
                        <p>καὶ εἶπον 
                            πρὸς αὐτόν Ἰδοὺ δὴ μετὰ τῶν παίδων σου πεντήκοντα ἄνδρες 
                            υἱοὶ δυνάμεως· πορευθέντες δὴ ζητησάτωσαν τὸν κύριόν σου, μήποτε
                             ἦρεν αὐτὸν πνεῦμα κυρίου καὶ ἔρριψεν αὐτὸν ἐν τῷ Ιορδάνῃ 
                            ἢ ἐφ’ ἓν τῶν ὀρέων ἢ ἐφ’ ἕνα τῶν βουνῶν. καὶ εἶπεν Ελισαιε 
                            Οὐκ ἀποστελεῖτε.
                        </p>
                    </div>
                    <div type="textpart" subtype="verse" n="17">
                        <p>καὶ παρεβιάσαντο αὐτὸν ἕως ὅτου ᾐσχύνετο 
                            καὶ εἶπεν Ἀποστείλατε. καὶ ἀπέστειλαν πεντήκοντα ἄνδρας, καὶ ἐζήτησαν
                            τρεῖς ἡμέρας καὶ οὐχ εὗρον αὐτόν·
                        </p>
                    </div>
                    <div type="textpart" subtype="verse" n="18">
                        <p>καὶ ἀνέστρεψαν πρὸς 
                            αὐτόν, καὶ αὐτὸς ἐκάθητο ἐν Ιεριχω, καὶ εἶπεν Ελισαιε Οὐκ εἶπον 
                            πρὸς ὑμᾶς Μὴ πορευθῆτε;
                        </p>
                    </div>
                    <div type="textpart" subtype="verse" n="19">
                        <p>Καὶ εἶπον οἱ ἄνδρες τῆς πόλεως πρὸς Ελισαιε Ἰδοὺ ἡ κατοίκησις
                             τῆς πόλεως ἀγαθή, καθὼς ὁ κύριος βλέπει, καὶ τὰ ὕδατα 
                            πονηρὰ καὶ ἡ γῆ ἀτεκνουμένη.
                        </p>
                    </div>
                    <div type="textpart" subtype="verse" n="20">
                        <p>καὶ εἶπεν Ελισαιε Λάβετέ μοι ὑδρίσκην
                             καινὴν καὶ θέτε ἐκεῖ ἅλα· καὶ ἔλαβον πρὸς αὐτόν.
                        </p>
                    </div>
                    <div type="textpart" subtype="verse" n="21">
                        <p>καὶ ἐξῆλθεν
                             Ελισαιε εἰς τὴν διέξοδον τῶν ὑδάτων καὶ ἔρριψεν ἐκεῖ ἅλα 
                            καὶ εἶπεν Τάδε λέγει κύριος Ἴαμαι τὰ ὕδατα ταῦτα, οὐκ ἔσται ἔτι 
                            ἐκεῖθεν θάνατος καὶ ἀτεκνουμένη.
                        </p>
                    </div>
                    <div type="textpart" subtype="verse" n="22">
                        <p>καὶ ἰάθησαν τὰ ὕδατα ἕως τῆς 
                            ἡμέρας ταύτης κατὰ τὸ ῥῆμα Ελισαιε, ὃ ἐλάλησεν. —
                        </p>
                    </div>
                    <div type="textpart" subtype="verse" n="23">
                        <p>καὶ ἀνέβη 
                            ἐκεῖθεν εἰς Βαιθηλ· καὶ ἀναβαίνοντος αὐτοῦ ἐν τῇ ὁδῷ καὶ παιδάρια
                             μικρὰ ἐξῆλθον ἐκ τῆς πόλεως καὶ κατέπαιζον αὐτοῦ καὶ εἶπον 
                            αὐτῷ Ἀνάβαινε, φαλακρέ, ἀνάβαινε.
                        </p>
                    </div>
                    <div type="textpart" subtype="verse" n="24">
                        <p>καὶ ἐξένευσεν ὀπίσω αὐτῶν 
                            καὶ εἶδεν αὐτὰ καὶ κατηράσατο αὐτοῖς ἐν ὀνόματι κυρίου, καὶ ἰδοὺ 
                            ἐξῆλθον δύο ἄρκοι ἐκ τοῦ δρυμοῦ καὶ ἀνέρρηξαν ἐξ αὐτῶν τεσσαράκοντα
                             καὶ δύο παῖδας.
                        </p>
                    </div>
                    <div type="textpart" subtype="verse" n="25">
                        <p>καὶ ἐπορεύθη ἐκεῖθεν εἰς τὸ ὄρος τὸ 
                            Καρμήλιον καὶ ἐκεῖθεν ἐπέστρεψεν εἰς Σαμάρειαν.
                        </p>
                    </div>
                </div>
                <div type="textpart" subtype="chapter" n="3">
                    <div type="textpart" subtype="verse" n="1">
                        <p>Καὶ Ιωραμ υἱὸς Αχααβ ἐβασίλευσεν ἐν Ισραηλ ἐν ἔτει ὀκτωκαιδεκάτῳ
                             Ιωσαφατ βασιλεῖ Ιουδα καὶ ἐβασίλευσεν δώδεκα ἔτη.
                        </p>
                    </div>
                    <div type="textpart" subtype="verse" n="2">
                        <p>καὶ 
                            ἐποίησεν τὸ πονηρὸν ἐν ὀφθαλμοῖς κυρίου, πλὴν οὐχ ὡς ὁ πατὴρ 
                            αὐτοῦ καὶ οὐχ ὡς ἡ μήτηρ αὐτοῦ, καὶ μετέστησεν τὰς στήλας τοῦ 
                            Βααλ, ἃς ἐποίησεν ὁ πατὴρ αὐτοῦ·
                        </p>
                    </div>
                    <div type="textpart" subtype="verse" n="3">
                        <p>πλὴν ἐν τῇ ἁμαρτίᾳ Ιεροβοαμ 
                            υἱοῦ Ναβατ, ὃς ἐξήμαρτεν τὸν Ισραηλ, ἐκολλήθη, οὐκ ἀπέστη 
                            ἀπ’ αὐτῆς.
                        </p>
                    </div>
                    <div type="textpart" subtype="verse" n="4">
                        <p>Καὶ Μωσα βασιλεὺς Μωαβ ἦν νωκηδ καὶ ἐπέστρεφεν τῷ βασιλεῖ
                             Ισραηλ ἐν τῇ ἐπαναστάσει ἑκατὸν χιλιάδας ἀρνῶν καὶ ἑκατὸν 
                            χιλιάδας κριῶν ἐπὶ πόκων.
                        </p>
                    </div>
                    <div type="textpart" subtype="verse" n="5">
                        <p>καὶ ἐγένετο μετὰ τὸ ἀποθανεῖν Αχααβ 
                            καὶ ἠθέτησεν βασιλεὺς Μωαβ ἐν βασιλεῖ Ισραηλ.
                        </p>
                    </div>
                    <div type="textpart" subtype="verse" n="6">
                        <p>καὶ ἐξῆλθεν ὁ 
                            βασιλεὺς Ιωραμ ἐν τῇ ἡμέρᾳ ἐκείνῃ ἐκ Σαμαρείας καὶ ἐπεσκέψατο 
                            τὸν Ισραηλ·
                        </p>
                    </div>
                    <div type="textpart" subtype="verse" n="7">
                        <p>καὶ ἐπορεύθη καὶ ἐξαπέστειλεν πρὸς Ιωσαφατ βασιλέα
                            Ιουδα λέγων Βασιλεὺς Μωαβ ἠθέτησεν ἐν ἐμοί· εἰ πορεύσῃ 
                            μετ’ ἐμοῦ εἰς Μωαβ εἰς πόλεμον; καὶ εἶπεν Ἀναβήσομαι· ὅμοιός 
                            μοι ὅμοιός σοι, ὡς ὁ λαός μου ὁ λαός σου, ὡς οἱ ἵπποι μου οἱ 
                            ἵπποι σου.
                        </p>
                    </div>
                    <div type="textpart" subtype="verse" n="8">
                        <p>καὶ εἶπεν Ποίᾳ ὁδῷ ἀναβῶ; καὶ εἶπεν Ὁδὸν ἔρημον 
                            Εδωμ.
                        </p>
                    </div>
                    <div type="textpart" subtype="verse" n="9">
                        <p>καὶ ἐπορεύθη ὁ βασιλεὺς Ισραηλ καὶ ὁ βασιλεὺς Ιουδα καὶ 
                            ὁ βασιλεὺς Εδωμ καὶ ἐκύκλωσαν ὁδὸν ἑπτὰ ἡμερῶν, καὶ οὐκ ἦν 
                            ὕδωρ τῇ παρεμβολῇ καὶ τοῖς κτήνεσιν τοῖς ἐν τοῖς ποσὶν αὐτῶν.
                        </p>
                    </div>
                    <div type="textpart" subtype="verse" n="10">
                        <p>καὶ εἶπεν ὁ βασιλεὺς Ισραηλ Ὦ ὅτι κέκληκεν κύριος τοὺς τρεῖς 
                            βασιλεῖς παρερχομένους δοῦναι αὐτοὺς ἐν χειρὶ Μωαβ.
                        </p>
                    </div>
                    <div type="textpart" subtype="verse" n="11">
                        <p>καὶ εἶπεν 
                            Ιωσαφατ Οὐκ ἔστιν ὧδε προφήτης τοῦ κυρίου καὶ ἐπιζητήσωμεν 
                            τὸν κύριον παρ’ αὐτοῦ; καὶ ἀπεκρίθη εἷς τῶν παίδων βασιλέως 
                            Ισραηλ καὶ εἶπεν Ὧδε Ελισαιε υἱὸς Σαφατ, ὃς ἐπέχεεν ὕδωρ ἐπὶ 
                            χεῖρας Ηλιου.
                        </p>
                    </div>
                    <div type="textpart" subtype="verse" n="12">
                        <p>καὶ εἶπεν Ιωσαφατ Ἔστιν αὐτῷ ῥῆμα κυρίου. καὶ 
                            κατέβη πρὸς αὐτὸν βασιλεὺς Ισραηλ καὶ Ιωσαφατ βασιλεὺς Ιουδα 
                            καὶ βασιλεὺς Εδωμ.
                        </p>
                    </div>
                    <div type="textpart" subtype="verse" n="13">
                        <p>καὶ εἶπεν Ελισαιε πρὸς βασιλέα Ισραηλ Τί 
                            ἐμοὶ καὶ σοί; δεῦρο πρὸς τοὺς προφήτας τοῦ πατρός σου. καὶ 
                            εἶπεν αὐτῷ ὁ βασιλεὺς Ισραηλ Μή, ὅτι κέκληκεν κύριος τοὺς τρεῖς 
                            βασιλεῖς τοῦ παραδοῦναι αὐτοὺς εἰς χεῖρας Μωαβ.
                        </p>
                    </div>
                    <div type="textpart" subtype="verse" n="14">
                        <p>καὶ εἶπεν 
                            Ελισαιε Ζῇ κύριος τῶν δυνάμεων, ᾧ παρέστην ἐνώπιον αὐτοῦ, 
                            ὅτι εἰ μὴ πρόσωπον Ιωσαφατ βασιλέως Ιουδα ἐγὼ λαμβάνω, εἰ 
                            ἐπέβλεψα πρὸς σὲ καὶ εἶδόν σε·
                        </p>
                    </div>
                    <div type="textpart" subtype="verse" n="15">
                        <p>καὶ νυνὶ δὲ λαβέ μοι ψάλλοντα. 
                            καὶ ἐγένετο ὡς ἔψαλλεν ὁ ψάλλων, καὶ ἐγένετο ἐπ’ αὐτὸν χεὶρ κυρίου,
                        </p>
                    </div>
                    <div type="textpart" subtype="verse" n="16">
                        <p>καὶ εἶπεν Τάδε λέγει κύριος Ποιήσατε τὸν χειμάρρουν τοῦτον
                             βοθύνους βοθύνους·
                        </p>
                    </div>
                    <div type="textpart" subtype="verse" n="17">
                        <p>ὅτι τάδε λέγει κύριος Οὐκ ὄψεσθε 
                            πνεῦμα καὶ οὐκ ὄψεσθε ὑετόν, καὶ ὁ χειμάρρους οὗτος πλησθήσεται
                             ὕδατος, καὶ πίεσθε ὑμεῖς καὶ αἱ κτήσεις ὑμῶν καὶ τὰ κτήνη 
                            ὑμῶν·
                        </p>
                    </div>
                    <div type="textpart" subtype="verse" n="18">
                        <p>καὶ κούφη αὕτη ἐν ὀφθαλμοῖς κυρίου, καὶ παραδώσω τὴν 
                            Μωαβ ἐν χειρὶ ὑμῶν,
                        </p>
                    </div>
                    <div type="textpart" subtype="verse" n="19">
                        <p>καὶ πατάξετε πᾶσαν πόλιν ὀχυρὰν καὶ πᾶν 
                            ξύλον ἀγαθὸν καταβαλεῖτε καὶ πάσας πηγὰς ὕδατος ἐμφράξετε καὶ 
                            πᾶσαν μερίδα ἀγαθὴν ἀχρειώσετε ἐν λίθοις.
                        </p>
                    </div>
                    <div type="textpart" subtype="verse" n="20">
                        <p>καὶ ἐγένετο τὸ πρωὶ 
                            ἀναβαινούσης τῆς θυσίας καὶ ἰδοὺ ὕδατα ἤρχοντο ἐξ ὁδοῦ Εδωμ, 
                            καὶ ἐπλήσθη ἡ γῆ ὕδατος.
                        </p>
                    </div>
                    <div type="textpart" subtype="verse" n="21">
                        <p>καὶ πᾶσα Μωαβ ἤκουσαν ὅτι ἀνέβησαν
                            οἱ βασιλεῖς πολεμεῖν αὐτούς, καὶ ἀνεβόησαν ἐκ παντὸς περιεζωσμένου
                             ζώνην καὶ ἐπάνω καὶ ἔστησαν ἐπὶ τοῦ ὁρίου.
                        </p>
                    </div>
                    <div type="textpart" subtype="verse" n="22">
                        <p>καὶ ὤρθρισαν
                             τὸ πρωί, καὶ ὁ ἥλιος ἀνέτειλεν ἐπὶ τὰ ὕδατα· καὶ εἶδεν 
                            Μωαβ ἐξ ἐναντίας τὰ ὕδατα πυρρὰ ὡσεὶ αἷμα
                        </p>
                    </div>
                    <div type="textpart" subtype="verse" n="23">
                        <p>καὶ εἶπαν Αἷμα 
                            τοῦτο τῆς ῥομφαίας, ἐμαχέσαντο οἱ βασιλεῖς καὶ ἐπάταξαν ἀνὴρ 
                            τὸν πλησίον αὐτοῦ, καὶ νῦν ἐπὶ τὰ σκῦλα, Μωαβ.
                        </p>
                    </div>
                    <div type="textpart" subtype="verse" n="24">
                        <p>καὶ εἰσῆλθον 
                            εἰς τὴν παρεμβολὴν Ισραηλ, καὶ Ισραηλ ἀνέστησαν καὶ ἐπάταξαν 
                            τὴν Μωαβ, καὶ ἔφυγον ἀπὸ προσώπου αὐτῶν. καὶ εἰσῆλθον εἰσπορευόμενοι
                             καὶ τύπτοντες τὴν Μωαβ
                        </p>
                    </div>
                    <div type="textpart" subtype="verse" n="25">
                        <p>καὶ τὰς πόλεις καθεῖλον 
                            καὶ πᾶσαν μερίδα ἀγαθὴν ἔρριψαν ἀνὴρ τὸν λίθον καὶ ἐνέπλησαν 
                            αὐτὴν καὶ πᾶσαν πηγὴν ὕδατος ἐνέφραξαν καὶ πᾶν ξύλον ἀγαθὸν 
                            κατέβαλον ἕως τοῦ καταλιπεῖν τοὺς λίθους τοῦ τοίχου καθῃρημένους,
                             καὶ ἐκύκλευσαν οἱ σφενδονῆται καὶ ἐπάταξαν αὐτήν.
                        </p>
                    </div>
                    <div type="textpart" subtype="verse" n="26">
                        <p>καὶ 
                            εἶδεν ὁ βασιλεὺς Μωαβ ὅτι ἐκραταίωσεν ὑπὲρ αὐτὸν ὁ πόλεμος, 
                            καὶ ἔλαβεν μεθ’ ἑαυτοῦ ἑπτακοσίους ἄνδρας ἐσπασμένους ῥομφαίαν 
                            διακόψαι πρὸς βασιλέα Εδωμ, καὶ οὐκ ἠδυνήθησαν.
                        </p>
                    </div>
                    <div type="textpart" subtype="verse" n="27">
                        <p>καὶ ἔλαβεν 
                            τὸν υἱὸν αὐτοῦ τὸν πρωτότοκον, ὃς ἐβασίλευσεν ἀντ’ αὐτοῦ, καὶ 
                            ἀνήνεγκεν αὐτὸν ὁλοκαύτωμα ἐπὶ τοῦ τείχους· καὶ ἐγένετο μετάμελος
                             μέγας ἐπὶ Ισραηλ, καὶ ἀπῆραν ἀπ’ αὐτοῦ καὶ ἐπέστρεψαν 
                            εἰς τὴν γῆν.
                        </p>
                    </div>
                </div>
                <div type="textpart" subtype="chapter" n="4">
                    <div type="textpart" subtype="verse" n="1">
                        <p>Καὶ γυνὴ μία ἀπὸ τῶν υἱῶν τῶν προφητῶν ἐβόα πρὸς Ελισαιε 
                            λέγουσα Ὁ δοῦλός σου ὁ ἀνήρ μου ἀπέθανεν, καὶ σὺ ἔγνως ὅτι 
                            δοῦλος ἦν φοβούμενος τὸν κύριον· καὶ ὁ δανιστὴς ἦλθεν λαβεῖν 
                            τοὺς δύο υἱούς μου ἑαυτῷ εἰς δούλους.
                        </p>
                    </div>
                    <div type="textpart" subtype="verse" n="2">
                        <p>καὶ εἶπεν Ελισαιε Τί 
                            ποιήσω σοι; ἀνάγγειλόν μοι τί ἐστίν σοι ἐν τῷ οἴκῳ. ἡ δὲ εἶπεν 
                            Οὐκ ἔστιν τῇ δούλῃ σου οὐθὲν ἐν τῷ οἴκῳ ὅτι ἀλλ’ ἢ ὃ ἀλείψομαι 
                            ἔλαιον.
                        </p>
                    </div>
                    <div type="textpart" subtype="verse" n="3">
                        <p>καὶ εἶπεν πρὸς αὐτήν Δεῦρο αἴτησον σαυτῇ σκεύη ἔξωθεν
                             παρὰ πάντων τῶν γειτόνων σου, σκεύη κενά, μὴ ὀλιγώσῃς,
                        </p>
                    </div>
                    <div type="textpart" subtype="verse" n="4">
                        <p>καὶ εἰσελεύσῃ καὶ ἀποκλείσεις τὴν θύραν κατὰ σοῦ καὶ κατὰ τῶν 
                            υἱῶν σου καὶ ἀποχεεῖς εἰς τὰ σκεύη ταῦτα καὶ τὸ πληρωθὲν ἀρεῖς.
                        </p>
                    </div>
                    <div type="textpart" subtype="verse" n="5">
                        <p>καὶ ἀπῆλθεν παρ’ αὐτοῦ καὶ ἐποίησεν οὕτως καὶ ἀπέκλεισεν τὴν 
                            θύραν κατ’ αὐτῆς καὶ κατὰ τῶν υἱῶν αὐτῆς· αὐτοὶ προσήγγιζον 
                            πρὸς αὐτήν, καὶ αὐτὴ ἐπέχεεν, 
                            ἕως ἐπλήσθησαν τὰ σκεύη.
                        </p>
                    </div>
                    <div type="textpart" subtype="verse" n="6">
                        <p>καὶ 
                            εἶπεν πρὸς τοὺς υἱοὺς αὐτῆς Ἐγγίσατε ἔτι πρός με σκεῦος· καὶ
                            εἶπον αὐτῇ Οὐκ ἔστιν ἔτι σκεῦος· καὶ ἔστη τὸ ἔλαιον.
                        </p>
                    </div>
                    <div type="textpart" subtype="verse" n="7">
                        <p>καὶ ἦλθεν 
                            καὶ ἀπήγγειλεν τῷ ἀνθρώπῳ τοῦ θεοῦ, καὶ εἶπεν Ελισαιε Δεῦρο 
                            καὶ ἀπόδου τὸ ἔλαιον καὶ ἀποτείσεις τοὺς τόκους σου, καὶ σὺ καὶ 
                            οἱ υἱοί σου ζήσεσθε ἐν τῷ ἐπιλοίπῳ ἐλαίῳ.
                        </p>
                    </div>
                    <div type="textpart" subtype="verse" n="8">
                        <p>Καὶ ἐγένετο ἡμέρα καὶ διέβη Ελισαιε εἰς Σουμαν, καὶ ἐκεῖ γυνὴ 
                            μεγάλη καὶ ἐκράτησεν αὐτὸν φαγεῖν ἄρτον. καὶ ἐγένετο ἀφ’ ἱκανοῦ 
                            τοῦ εἰσπορεύεσθαι αὐτὸν ἐξέκλινεν τοῦ ἐκεῖ φαγεῖν.
                        </p>
                    </div>
                    <div type="textpart" subtype="verse" n="9">
                        <p>καὶ εἶπεν ἡ 
                            γυνὴ πρὸς τὸν ἄνδρα αὐτῆς Ἰδοὺ δὴ ἔγνων ὅτι ἄνθρωπος τοῦ 
                            θεοῦ ἅγιος οὗτος διαπορεύεται ἐφ’ ἡμᾶς διὰ παντός·
                        </p>
                    </div>
                    <div type="textpart" subtype="verse" n="10">
                        <p>ποιήσωμεν 
                            δὴ αὐτῷ ὑπερῷον τόπον μικρὸν καὶ θῶμεν αὐτῷ ἐκεῖ κλίνην καὶ 
                            τράπεζαν καὶ δίφρον καὶ λυχνίαν, καὶ ἔσται ἐν τῷ εἰσπορεύεσθαι 
                            πρὸς ἡμᾶς καὶ ἐκκλινεῖ ἐκεῖ.
                        </p>
                    </div>
                    <div type="textpart" subtype="verse" n="11">
                        <p>καὶ ἐγένετο ἡμέρα καὶ εἰσῆλθεν ἐκεῖ 
                            καὶ ἐξέκλινεν εἰς τὸ ὑπερῷον καὶ ἐκοιμήθη ἐκεῖ.
                        </p>
                    </div>
                    <div type="textpart" subtype="verse" n="12">
                        <p>καὶ εἶπεν πρὸς 
                            Γιεζι τὸ παιδάριον αὐτοῦ Κάλεσόν μοι τὴν Σωμανῖτιν ταύτην· 
                            καὶ ἐκάλεσεν αὐτήν, καὶ ἔστη ἐνώπιον αὐτοῦ.
                        </p>
                    </div>
                    <div type="textpart" subtype="verse" n="13">
                        <p>καὶ εἶπεν αὐτῷ 
                            Εἰπὸν δὴ πρὸς αὐτήν Ἰδοὺ ἐξέστησας ἡμῖν πᾶσαν τὴν ἔκστασιν 
                            ταύτην· τί δεῖ ποιῆσαί σοι; εἰ ἔστιν λόγος σοι πρὸς τὸν βασιλέα 
                            ἢ πρὸς τὸν ἄρχοντα τῆς δυνάμεως; ἡ δὲ εἶπεν Ἐν μέσῳ τοῦ 
                            λαοῦ μου ἐγώ εἰμι οἰκῶ.
                        </p>
                    </div>
                    <div type="textpart" subtype="verse" n="14">
                        <p>καὶ εἶπεν Τί δεῖ ποιῆσαι αὐτῇ; καὶ εἶπεν
                             Γιεζι τὸ παιδάριον αὐτοῦ Καὶ μάλα υἱὸς οὐκ ἔστιν αὐτῇ, καὶ 
                            ὁ ἀνὴρ αὐτῆς πρεσβύτης.
                        </p>
                    </div>
                    <div type="textpart" subtype="verse" n="15">
                        <p>καὶ ἐκάλεσεν αὐτήν, καὶ ἔστη παρὰ τὴν 
                            θύραν.
                        </p>
                    </div>
                    <div type="textpart" subtype="verse" n="16">
                        <p>καὶ εἶπεν Ελισαιε πρὸς αὐτήν Εἰς τὸν καιρὸν τοῦτον ὡς 
                            ἡ ὥρα ζῶσα σὺ περιειληφυῖα υἱόν· ἡ δὲ εἶπεν Μή, κύριέ μου, μὴ 
                            διαψεύσῃ τὴν δούλην σου.
                        </p>
                    </div>
                    <div type="textpart" subtype="verse" n="17">
                        <p>καὶ ἐν γαστρὶ ἔλαβεν ἡ γυνὴ καὶ ἔτεκεν
                             υἱὸν εἰς τὸν καιρὸν τοῦτον ὡς ἡ ὥρα ζῶσα, ὡς ἐλάλησεν 
                            πρὸς αὐτὴν Ελισαιε. —
                        </p>
                    </div>
                    <div type="textpart" subtype="verse" n="18">
                        <p>καὶ ἡδρύνθη τὸ παιδάριον· καὶ ἐγένετο 
                            ἡνίκα ἐξῆλθεν τὸ παιδάριον πρὸς τὸν πατέρα αὐτοῦ πρὸς τοὺς 
                            θερίζοντας,
                        </p>
                    </div>
                    <div type="textpart" subtype="verse" n="19">
                        <p>καὶ εἶπεν πρὸς τὸν πατέρα αὐτοῦ Τὴν κεφαλήν μου, 
                            τὴν κεφαλήν μου· καὶ εἶπεν τῷ παιδαρίῳ Ἆρον αὐτὸν πρὸς τὴν 
                            μητέρα αὐτοῦ.
                        </p>
                    </div>
                    <div type="textpart" subtype="verse" n="20">
                        <p>καὶ ἦρεν αὐτὸν πρὸς τὴν μητέρα αὐτοῦ, καὶ ἐκοιμήθη
                             ἐπὶ τῶν γονάτων αὐτῆς ἕως μεσημβρίας καὶ ἀπέθανεν.
                        </p>
                    </div>
                    <div type="textpart" subtype="verse" n="21">
                        <p>καὶ 
                            ἀνήνεγκεν αὐτὸν καὶ ἐκοίμισεν αὐτὸν ἐπὶ τὴν κλίνην τοῦ ἀνθρώπου
                            τοῦ θεοῦ καὶ ἀπέκλεισεν κατ’ αὐτοῦ καὶ ἐξῆλθεν.
                        </p>
                    </div>
                    <div type="textpart" subtype="verse" n="22">
                        <p>καὶ ἐκάλεσεν
                             τὸν ἄνδρα αὐτῆς καὶ εἶπεν Ἀπόστειλον δή μοι ἓν τῶν παιδαρίων
                             καὶ μίαν τῶν ὄνων, καὶ δραμοῦμαι ἕως τοῦ ἀνθρώπου τοῦ 
                            θεοῦ καὶ ἐπιστρέψω.
                        </p>
                    </div>
                    <div type="textpart" subtype="verse" n="23">
                        <p>καὶ εἶπεν Τί ὅτι σὺ πορεύῃ πρὸς αὐτὸν 
                            σήμερον; οὐ νεομηνία οὐδὲ σάββατον. ἡ δὲ εἶπεν Εἰρήνη.
                        </p>
                    </div>
                    <div type="textpart" subtype="verse" n="24">
                        <p>καὶ 
                            ἐπέσαξεν τὴν ὄνον καὶ εἶπεν πρὸς τὸ παιδάριον αὐτῆς Ἄγε πορεύου,
                             μὴ ἐπίσχῃς μοι τοῦ ἐπιβῆναι, ὅτι ἐὰν εἴπω σοι·
                        </p>
                    </div>
                    <div type="textpart" subtype="verse" n="25">
                        <p>δεῦρο καὶ 
                            πορεύσῃ καὶ ἐλεύσῃ πρὸς τὸν ἄνθρωπον τοῦ θεοῦ εἰς τὸ ὄρος τὸ 
                            Καρμήλιον. καὶ ἐγένετο ὡς εἶδεν Ελισαιε ἐρχομένην αὐτήν, καὶ εἶπεν
                             πρὸς Γιεζι τὸ παιδάριον αὐτοῦ Ἰδοὺ δὴ ἡ Σωμανῖτις ἐκείνη·
                        </p>
                    </div>
                    <div type="textpart" subtype="verse" n="26">
                        <p>νῦν δράμε εἰς ἀπαντὴν αὐτῆς καὶ ἐρεῖς Εἰ εἰρήνη σοι; εἰ εἰρήνη 
                            τῷ ἀνδρί σου; εἰ εἰρήνη τῷ παιδαρίῳ; ἡ δὲ εἶπεν Εἰρήνη.
                        </p>
                    </div>
                    <div type="textpart" subtype="verse" n="27">
                        <p>καὶ 
                            ἦλθεν πρὸς Ελισαιε εἰς τὸ ὄρος καὶ ἐπελάβετο τῶν ποδῶν αὐτοῦ. 
                            καὶ ἤγγισεν Γιεζι ἀπώσασθαι αὐτήν, καὶ εἶπεν Ελισαιε Ἄφες αὐτήν,
                             ὅτι ἡ ψυχὴ αὐτῆς κατώδυνος αὐτῇ, καὶ κύριος ἀπέκρυψεν 
                            ἀπ’ ἐμοῦ καὶ οὐκ ἀνήγγειλέν μοι.
                        </p>
                    </div>
                    <div type="textpart" subtype="verse" n="28">
                        <p>ἡ δὲ εἶπεν Μὴ ᾐτησάμην υἱὸν 
                            παρὰ τοῦ κυρίου μου; οὐκ εἶπα Οὐ πλανήσεις μετ’ ἐμοῦ;
                        </p>
                    </div>
                    <div type="textpart" subtype="verse" n="29">
                        <p>καὶ 
                            εἶπεν Ελισαιε τῷ Γιεζι Ζῶσαι τὴν ὀσφύν σου καὶ λαβὲ τὴν βακτηρίαν
                             μου ἐν τῇ χειρί σου καὶ δεῦρο· ὅτι ἐὰν εὕρῃς ἄνδρα, οὐκ 
                            εὐλογήσεις αὐτόν, καὶ ἐὰν εὐλογήσῃ σε ἀνήρ, οὐκ ἀποκριθήσῃ 
                            αὐτῷ· καὶ ἐπιθήσεις τὴν βακτηρίαν μου ἐπὶ πρόσωπον τοῦ παιδαρίου.
                        </p>
                    </div>
                    <div type="textpart" subtype="verse" n="30">
                        <p>καὶ εἶπεν ἡ μήτηρ τοῦ παιδαρίου Ζῇ κύριος καὶ ζῇ ἡ 
                            ψυχή σου, εἰ ἐγκαταλείψω σε· καὶ ἀνέστη Ελισαιε καὶ ἐπορεύθη ὀπίσω
                             αὐτῆς.
                        </p>
                    </div>
                    <div type="textpart" subtype="verse" n="31">
                        <p>καὶ Γιεζι διῆλθεν ἔμπροσθεν αὐτῆς καὶ ἐπέθηκεν τὴν 
                            βακτηρίαν ἐπὶ πρόσωπον τοῦ παιδαρίου, καὶ οὐκ ἦν φωνὴ καὶ 
                            οὐκ ἦν ἀκρόασις· καὶ ἐπέστρεψεν εἰς ἀπαντὴν αὐτοῦ καὶ ἀπήγγειλεν
                             αὐτῷ λέγων Οὐκ ἠγέρθη τὸ παιδάριον.
                        </p>
                    </div>
                    <div type="textpart" subtype="verse" n="32">
                        <p>καὶ εἰσῆλθεν Ελισαιε
                             εἰς τὸν οἶκον, καὶ ἰδοὺ τὸ παιδάριον τεθνηκὸς κεκοιμισμένον 
                            ἐπὶ τὴν κλίνην αὐτοῦ.
                        </p>
                    </div>
                    <div type="textpart" subtype="verse" n="33">
                        <p>καὶ εἰσῆλθεν Ελισαιε εἰς τὸν οἶκον καὶ 
                            ἀπέκλεισεν τὴν θύραν κατὰ τῶν δύο ἑαυτῶν καὶ προσηύξατο πρὸς 
                            κύριον·
                        </p>
                    </div>
                    <div type="textpart" subtype="verse" n="34">
                        <p>καὶ ἀνέβη καὶ ἐκοιμήθη ἐπὶ τὸ παιδάριον καὶ ἔθηκεν τὸ 
                            στόμα αὐτοῦ ἐπὶ τὸ στόμα αὐτοῦ καὶ τοὺς ὀφθαλμοὺς αὐτοῦ ἐπὶ 
                            τοὺς ὀφθαλμοὺς αὐτοῦ καὶ τὰς χεῖρας αὐτοῦ ἐπὶ τὰς χεῖρας αὐτοῦ 
                            καὶ διέκαμψεν ἐπ’ αὐτόν, καὶ διεθερμάνθη ἡ σὰρξ τοῦ παιδαρίου.
                        </p>
                    </div>
                    <div type="textpart" subtype="verse" n="35">
                        <p>καὶ ἐπέστρεψεν καὶ ἐπορεύθη ἐν τῇ οἰκίᾳ ἔνθεν καὶ ἔνθεν καὶ 
                            ἀνέβη καὶ συνέκαμψεν ἐπὶ τὸ παιδάριον ἕως ἑπτάκις, καὶ ἤνοιξεν
                            τὸ παιδάριον τοὺς ὀφθαλμοὺς αὐτοῦ.
                        </p>
                    </div>
                    <div type="textpart" subtype="verse" n="36">
                        <p>καὶ ἐξεβόησεν Ελισαιε 
                            πρὸς Γιεζι καὶ εἶπεν Κάλεσον τὴν Σωμανῖτιν ταύτην· καὶ ἐκάλεσεν,
                             καὶ εἰσῆλθεν πρὸς αὐτόν. καὶ εἶπεν Ελισαιε Λαβὲ τὸν υἱόν 
                            σου.
                        </p>
                    </div>
                    <div type="textpart" subtype="verse" n="37">
                        <p>καὶ εἰσῆλθεν ἡ γυνὴ καὶ ἔπεσεν ἐπὶ τοὺς πόδας αὐτοῦ καὶ 
                            προσεκύνησεν ἐπὶ τὴν γῆν καὶ ἔλαβεν τὸν υἱὸν αὐτῆς καὶ ἐξῆλθεν.
                        </p>
                    </div>
                    <div type="textpart" subtype="verse" n="38">
                        <p>Καὶ Ελισαιε ἐπέστρεψεν εἰς Γαλγαλα, καὶ ὁ λιμὸς ἐν τῇ γῇ, 
                            καὶ οἱ υἱοὶ τῶν προφητῶν ἐκάθηντο ἐνώπιον αὐτοῦ. καὶ εἶπεν 
                            Ελισαιε τῷ παιδαρίῳ αὐτοῦ Ἐπίστησον τὸν λέβητα τὸν μέγαν 
                            καὶ ἕψε ἕψεμα τοῖς υἱοῖς τῶν προφητῶν.
                        </p>
                    </div>
                    <div type="textpart" subtype="verse" n="39">
                        <p>καὶ ἐξῆλθεν εἷς εἰς τὸν 
                            ἀγρὸν συλλέξαι αριωθ καὶ εὗρεν ἄμπελον ἐν τῷ ἀγρῷ καὶ συνέλεξεν
                             ἀπ’ αὐτῆς τολύπην ἀγρίαν πλῆρες τὸ ἱμάτιον αὐτοῦ καὶ 
                            ἐνέβαλεν εἰς τὸν λέβητα τοῦ ἑψέματος, ὅτι οὐκ ἔγνωσαν.
                        </p>
                    </div>
                    <div type="textpart" subtype="verse" n="40">
                        <p>καὶ 
                            ἐνέχει τοῖς ἀνδράσιν φαγεῖν, καὶ ἐγένετο ἐν τῷ ἐσθίειν αὐτοὺς ἐκ 
                            τοῦ ἑψήματος καὶ ἰδοὺ ἀνεβόησαν καὶ εἶπον Θάνατος ἐν τῷ λέβητι,
                             ἄνθρωπε τοῦ θεοῦ· καὶ οὐκ ἠδύναντο φαγεῖν.
                        </p>
                    </div>
                    <div type="textpart" subtype="verse" n="41">
                        <p>καὶ εἶπεν 
                            Λάβετε ἄλευρον καὶ ἐμβάλετε εἰς τὸν λέβητα· καὶ εἶπεν Ελισαιε 
                            πρὸς Γιεζι τὸ παιδάριον Ἔγχει τῷ λαῷ καὶ ἐσθιέτωσαν· καὶ οὐκ 
                            ἐγενήθη ἔτι ἐκεῖ ῥῆμα πονηρὸν ἐν τῷ λέβητι. —
                        </p>
                    </div>
                    <div type="textpart" subtype="verse" n="42">
                        <p>καὶ ἀνὴρ διῆλθεν
                             ἐκ Βαιθσαρισα καὶ ἤνεγκεν πρὸς τὸν ἄνθρωπον τοῦ θεοῦ 
                            πρωτογενημάτων εἴκοσι ἄρτους κριθίνους καὶ παλάθας, καὶ εἶπεν 
                            Δότε τῷ λαῷ καὶ ἐσθιέτωσαν.
                        </p>
                    </div>
                    <div type="textpart" subtype="verse" n="43">
                        <p>καὶ εἶπεν ὁ λειτουργὸς αὐτοῦ Τί 
                            δῶ τοῦτο ἐνώπιον ἑκατὸν ἀνδρῶν; καὶ εἶπεν Δὸς τῷ λαῷ καὶ 
                            ἐσθιέτωσαν, ὅτι τάδε λέγει κύριος Φάγονται καὶ καταλείψουσιν.
                        </p>
                    </div>
                    <div type="textpart" subtype="verse" n="44">
                        <p>καὶ ἔφαγον καὶ κατέλιπον κατὰ τὸ ῥῆμα κυρίου.
                        </p>
                    </div>
                </div>
                <div type="textpart" subtype="chapter" n="5">
                    <div type="textpart" subtype="verse" n="1">
                        <p>Καὶ Ναιμαν ὁ ἄρχων τῆς δυνάμεως Συρίας ἦν ἀνὴρ μέγας ἐνώπιον
                             τοῦ κυρίου αὐτοῦ καὶ τεθαυμασμένος προσώπῳ, ὅτι ἐν αὐτῷ 
                            ἔδωκεν κύριος σωτηρίαν Συρίᾳ· καὶ ὁ ἀνὴρ ἦν δυνατὸς ἰσχύι, 
                            λελεπρωμένος.
                        </p>
                    </div>
                    <div type="textpart" subtype="verse" n="2">
                        <p>καὶ Συρία ἐξῆλθον μονόζωνοι καὶ ᾐχμαλώτευσαν 
                            ἐκ γῆς Ισραηλ νεάνιδα μικράν, καὶ ἦν ἐνώπιον τῆς γυναικὸς Ναιμαν.
                        </p>
                    </div>
                    <div type="textpart" subtype="verse" n="3">
                        <p>ἡ δὲ εἶπεν τῇ κυρίᾳ αὐτῆς Ὄφελον ὁ κύριός μου ἐνώπιον 
                            τοῦ προφήτου τοῦ θεοῦ τοῦ ἐν Σαμαρείᾳ, τότε ἀποσυνάξει αὐτὸν 
                            ἀπὸ τῆς λέπρας αὐτοῦ.
                        </p>
                    </div>
                    <div type="textpart" subtype="verse" n="4">
                        <p>καὶ εἰσῆλθεν καὶ ἀπήγγειλεν τῷ κυρίῳ 
                            ἑαυτῆς καὶ εἶπεν Οὕτως καὶ οὕτως ἐλάλησεν ἡ νεᾶνις ἡ ἐκ γῆς
                            Ισραηλ.
                        </p>
                    </div>
                    <div type="textpart" subtype="verse" n="5">
                        <p>καὶ εἶπεν βασιλεὺς Συρίας πρὸς Ναιμαν Δεῦρο εἴσελθε, 
                            καὶ ἐξαποστελῶ βιβλίον πρὸς βασιλέα Ισραηλ· καὶ ἐπορεύθη καὶ 
                            ἔλαβεν ἐν τῇ χειρὶ αὐτοῦ δέκα τάλαντα ἀργυρίου καὶ ἑξακισχιλίους 
                            χρυσοῦς καὶ δέκα ἀλλασσομένας στολάς.
                        </p>
                    </div>
                    <div type="textpart" subtype="verse" n="6">
                        <p>καὶ ἤνεγκεν τὸ βιβλίον 
                            πρὸς τὸν βασιλέα Ισραηλ λέγων Καὶ νῦν ὡς ἂν ἔλθῃ τὸ βιβλίον 
                            τοῦτο πρὸς σέ, ἰδοὺ ἀπέστειλα πρὸς σὲ Ναιμαν τὸν δοῦλόν μου, 
                            καὶ ἀποσυνάξεις αὐτὸν ἀπὸ τῆς λέπρας αὐτοῦ.
                        </p>
                    </div>
                    <div type="textpart" subtype="verse" n="7">
                        <p>καὶ ἐγένετο ὡς 
                            ἀνέγνω βασιλεὺς Ισραηλ τὸ βιβλίον, διέρρηξεν τὰ ἱμάτια αὐτοῦ καὶ 
                            εἶπεν Μὴ θεὸς ἐγὼ τοῦ θανατῶσαι καὶ ζωοποιῆσαι, ὅτι οὗτος ἀποστέλλει
                             πρός με ἀποσυνάξαι ἄνδρα ἀπὸ τῆς λέπρας αὐτοῦ; ὅτι 
                            πλὴν γνῶτε δὴ καὶ ἴδετε ὅτι προφασίζεται οὗτός με.
                        </p>
                    </div>
                    <div type="textpart" subtype="verse" n="8">
                        <p>καὶ ἐγένετο 
                            ὡς ἤκουσεν Ελισαιε ὅτι διέρρηξεν ὁ βασιλεὺς Ισραηλ τὰ ἱμάτια 
                            ἑαυτοῦ, καὶ ἀπέστειλεν πρὸς τὸν βασιλέα Ισραηλ λέγων Ἵνα τί 
                            διέρρηξας τὰ ἱμάτιά σου; ἐλθέτω δὴ πρός με Ναιμαν καὶ γνώτω 
                            ὅτι ἔστιν προφήτης ἐν Ισραηλ.
                        </p>
                    </div>
                    <div type="textpart" subtype="verse" n="9">
                        <p>καὶ ἦλθεν Ναιμαν ἐν ἵππῳ καὶ 
                            ἅρματι καὶ ἔστη ἐπὶ θύρας οἴκου Ελισαιε.
                        </p>
                    </div>
                    <div type="textpart" subtype="verse" n="10">
                        <p>καὶ ἀπέστειλεν Ελισαιε 
                            ἄγγελον πρὸς αὐτὸν λέγων Πορευθεὶς λοῦσαι ἑπτάκις ἐν τῷ Ιορδάνῃ,
                             καὶ ἐπιστρέψει ἡ σάρξ σού σοι, καὶ καθαρισθήσῃ.
                        </p>
                    </div>
                    <div type="textpart" subtype="verse" n="11">
                        <p>καὶ ἐθυμώθη
                             Ναιμαν καὶ ἀπῆλθεν καὶ εἶπεν Ἰδοὺ δὴ ἔλεγον ὅτι ἐξελεύσεται
                             πρός με καὶ στήσεται καὶ ἐπικαλέσεται ἐν ὀνόματι θεοῦ αὐτοῦ 
                            καὶ ἐπιθήσει τὴν χεῖρα αὐτοῦ ἐπὶ τὸν τόπον καὶ ἀποσυνάξει τὸ 
                            λεπρόν·
                        </p>
                    </div>
                    <div type="textpart" subtype="verse" n="12">
                        <p>οὐχὶ ἀγαθὸς Αβανα καὶ Φαρφαρ ποταμοὶ Δαμασκοῦ 
                            ὑπὲρ Ιορδάνην καὶ πάντα τὰ ὕδατα Ισραηλ; οὐχὶ πορευθεὶς λούσομαι
                             ἐν αὐτοῖς καὶ καθαρισθήσομαι; καὶ ἐξέκλινεν καὶ ἀπῆλθεν 
                            ἐν θυμῷ.
                        </p>
                    </div>
                    <div type="textpart" subtype="verse" n="13">
                        <p>καὶ ἤγγισαν οἱ παῖδες αὐτοῦ καὶ ἐλάλησαν πρὸς αὐτόν 
                            Μέγαν λόγον ἐλάλησεν ὁ προφήτης πρὸς σέ, οὐχὶ ποιήσεις; καὶ 
                            ὅτι εἶπεν πρὸς σέ Λοῦσαι καὶ καθαρίσθητι.
                        </p>
                    </div>
                    <div type="textpart" subtype="verse" n="14">
                        <p>καὶ κατέβη Ναιμαν 
                            καὶ ἐβαπτίσατο ἐν τῷ Ιορδάνῃ ἑπτάκι κατὰ τὸ ῥῆμα Ελισαιε, καὶ 
                            ἐπέστρεψεν ἡ σὰρξ αὐτοῦ ὡς σὰρξ παιδαρίου μικροῦ, καὶ ἐκαθαρίσθη.
                        </p>
                    </div>
                    <div type="textpart" subtype="verse" n="15">
                        <p>καὶ ἐπέστρεψεν πρὸς Ελισαιε, αὐτὸς καὶ πᾶσα ἡ παρεμβολὴ αὐτοῦ,
                             καὶ ἦλθεν καὶ ἔστη καὶ εἶπεν Ἰδοὺ δὴ ἔγνωκα ὅτι οὐκ ἔστιν
                            θεὸς ἐν πάσῃ τῇ γῇ ὅτι ἀλλ’ ἢ ἐν τῷ Ισραηλ· καὶ νῦν λαβὲ τὴν 
                            εὐλογίαν παρὰ τοῦ δούλου σου.
                        </p>
                    </div>
                    <div type="textpart" subtype="verse" n="16">
                        <p>καὶ εἶπεν Ελισαιε Ζῇ κύριος, ᾧ 
                            παρέστην ἐνώπιον αὐτοῦ, εἰ λήμψομαι· καὶ παρεβιάσατο αὐτὸν 
                            λαβεῖν, καὶ ἠπείθησεν.
                        </p>
                    </div>
                    <div type="textpart" subtype="verse" n="17">
                        <p>καὶ εἶπεν Ναιμαν Καὶ εἰ μή, δοθήτω δὴ 
                            τῷ δούλῳ σου γόμος ζεύγους ἡμιόνων, καὶ σύ μοι δώσεις ἐκ τῆς 
                            γῆς τῆς πυρρᾶς, ὅτι οὐ ποιήσει ἔτι ὁ δοῦλός σου ὁλοκαύτωμα 
                            καὶ θυσίασμα θεοῖς ἑτέροις, ἀλλ’ ἢ τῷ κυρίῳ μόνῳ·
                        </p>
                    </div>
                    <div type="textpart" subtype="verse" n="18">
                        <p>καὶ ἱλάσεται
                             κύριος τῷ δούλῳ σου ἐν τῷ εἰσπορεύεσθαι τὸν κύριόν μου 
                            εἰς οἶκον Ρεμμαν προσκυνῆσαι αὐτὸν καὶ ἐπαναπαύσεται ἐπὶ τῆς 
                            χειρός μου καὶ προσκυνήσω ἐν οἴκῳ Ρεμμαν ἐν τῷ προσκυνεῖν 
                            αὐτὸν ἐν οἴκῳ Ρεμμαν, καὶ ἱλάσεται δὴ κύριος τῷ δούλῳ σου ἐν 
                            τῷ λόγῳ τούτῳ.
                        </p>
                    </div>
                    <div type="textpart" subtype="verse" n="19">
                        <p>καὶ εἶπεν Ελισαιε πρὸς Ναιμαν Δεῦρο εἰς εἰρήνην.
                             καὶ ἀπῆλθεν ἀπ’ αὐτοῦ εἰς δεβραθα τῆς γῆς.
                        </p>
                    </div>
                    <div type="textpart" subtype="verse" n="20">
                        <p>Καὶ εἶπεν Γιεζι τὸ παιδάριον Ελισαιε Ἰδοὺ ἐφείσατο ὁ κύριός 
                            μου τοῦ Ναιμαν τοῦ Σύρου τούτου τοῦ μὴ λαβεῖν ἐκ χειρὸς αὐτοῦ 
                            ἃ ἐνήνοχεν· ζῇ κύριος ὅτι εἰ μὴ δραμοῦμαι ὀπίσω αὐτοῦ καὶ λήμψομαι
                             παρ’ αὐτοῦ τι.
                        </p>
                    </div>
                    <div type="textpart" subtype="verse" n="21">
                        <p>καὶ ἐδίωξε Γιεζι ὀπίσω τοῦ Ναιμαν, καὶ εἶδεν
                             αὐτὸν Ναιμαν τρέχοντα ὀπίσω αὐτοῦ καὶ ἐπέστρεψεν ἀπὸ τοῦ 
                            ἅρματος εἰς ἀπαντὴν αὐτοῦ.
                        </p>
                    </div>
                    <div type="textpart" subtype="verse" n="22">
                        <p>καὶ εἶπεν Εἰρήνη· ὁ κύριός μου 
                            ἀπέστειλέν με λέγων Ἰδοὺ νῦν ἦλθον πρός με δύο παιδάρια ἐξ 
                            ὄρους Εφραιμ ἀπὸ τῶν υἱῶν τῶν προφητῶν· δὸς δὴ αὐτοῖς τάλαντον
                             ἀργυρίου καὶ δύο ἀλλασσομένας στολάς.
                        </p>
                    </div>
                    <div type="textpart" subtype="verse" n="23">
                        <p>καὶ εἶπεν Ναιμαν 
                            Λαβὲ διτάλαντον ἀργυρίου· καὶ ἔλαβεν ἐν δυσὶ θυλάκοις καὶ δύο 
                            ἀλλασσομένας στολὰς καὶ ἔδωκεν ἐπὶ δύο παιδάρια αὐτοῦ, καὶ 
                            ἦραν ἔμπροσθεν αὐτοῦ.
                        </p>
                    </div>
                    <div type="textpart" subtype="verse" n="24">
                        <p>καὶ ἦλθον εἰς τὸ σκοτεινόν, καὶ ἔλαβεν 
                            ἐκ τῶν χειρῶν αὐτῶν καὶ παρέθετο ἐν οἴκῳ καὶ ἐξαπέστειλεν τοὺς 
                            ἄνδρας.
                        </p>
                    </div>
                    <div type="textpart" subtype="verse" n="25">
                        <p>καὶ αὐτὸς εἰσῆλθεν καὶ παρειστήκει πρὸς τὸν κύριον 
                            αὐτοῦ. καὶ εἶπεν πρὸς αὐτὸν Ελισαιε Πόθεν, Γιεζι; καὶ εἶπεν Γιεζι 
                            Οὐ πεπόρευται ὁ δοῦλός σου ἔνθα καὶ ἔνθα.
                        </p>
                    </div>
                    <div type="textpart" subtype="verse" n="26">
                        <p>καὶ εἶπεν πρὸς αὐτὸν
                            Ελισαιε Οὐχὶ ἡ καρδία μου ἐπορεύθη μετὰ σοῦ, ὅτε ἐπέστρεψεν
                             ὁ ἀνὴρ ἀπὸ τοῦ ἅρματος εἰς συναντήν σοι; καὶ νῦν ἔλαβες 
                            τὸ ἀργύριον καὶ νῦν ἔλαβες τὰ ἱμάτια καὶ λήμψῃ ἐν αὐτῷ κήπους 
                            καὶ ἐλαιῶνας καὶ ἀμπελῶνας καὶ πρόβατα καὶ βόας καὶ παῖδας καὶ 
                            παιδίσκας·
                        </p>
                    </div>
                    <div type="textpart" subtype="verse" n="27">
                        <p>καὶ ἡ λέπρα Ναιμαν κολληθήσεται ἐν σοὶ καὶ ἐν τῷ 
                            σπέρματί σου εἰς τὸν αἰῶνα. καὶ ἐξῆλθεν ἐκ προσώπου αὐτοῦ λελεπρωμένος
                             ὡσεὶ χιών.
                        </p>
                    </div>
                </div>
                <div type="textpart" subtype="chapter" n="6">
                    <div type="textpart" subtype="verse" n="1">
                        <p>Καὶ εἶπον οἱ υἱοὶ τῶν προφητῶν πρὸς Ελισαιε Ἰδοὺ δὴ ὁ τόπος,
                             ἐν ᾧ ἡμεῖς οἰκοῦμεν ἐνώπιόν σου, στενὸς ἀφ’ ἡμῶν·
                        </p>
                    </div>
                    <div type="textpart" subtype="verse" n="2">
                        <p>πορευθῶμεν
                             δὴ ἕως τοῦ Ιορδάνου καὶ λάβωμεν ἐκεῖθεν ἀνὴρ εἷς δοκὸν 
                            μίαν καὶ ποιήσωμεν ἑαυτοῖς ἐκεῖ τοῦ οἰκεῖν ἐκεῖ. καὶ εἶπεν Δεῦτε.
                        </p>
                    </div>
                    <div type="textpart" subtype="verse" n="3">
                        <p>καὶ εἶπεν ὁ εἷς Ἐπιεικέως δεῦρο μετὰ τῶν δούλων σου· καὶ εἶπεν
                             Ἐγὼ πορεύσομαι.
                        </p>
                    </div>
                    <div type="textpart" subtype="verse" n="4">
                        <p>καὶ ἐπορεύθη μετ’ αὐτῶν, καὶ ἦλθον εἰς τὸν 
                            Ιορδάνην καὶ ἔτεμνον τὰ ξύλα.
                        </p>
                    </div>
                    <div type="textpart" subtype="verse" n="5">
                        <p>καὶ ἰδοὺ ὁ εἷς καταβάλλων τὴν δοκόν,
                             καὶ τὸ σιδήριον ἐξέπεσεν εἰς τὸ ὕδωρ· καὶ ἐβόησεν Ὦ, κύριε, 
                            καὶ αὐτὸ κεχρημένον.
                        </p>
                    </div>
                    <div type="textpart" subtype="verse" n="6">
                        <p>καὶ εἶπεν ὁ ἄνθρωπος τοῦ θεοῦ Ποῦ ἔπεσεν;
                             καὶ ἔδειξεν αὐτῷ τὸν τόπον. καὶ ἀπέκνισεν ξύλον καὶ ἔρριψεν 
                            ἐκεῖ, καὶ ἐπεπόλασεν τὸ σιδήριον.
                        </p>
                    </div>
                    <div type="textpart" subtype="verse" n="7">
                        <p>καὶ εἶπεν Ὕψωσον σαυτῷ· καὶ 
                            ἐξέτεινεν τὴν χεῖρα αὐτοῦ καὶ ἔλαβεν αὐτό.
                        </p>
                    </div>
                    <div type="textpart" subtype="verse" n="8">
                        <p>Καὶ βασιλεὺς Συρίας ἦν πολεμῶν ἐν Ισραηλ καὶ ἐβουλεύσατο 
                            πρὸς τοὺς παῖδας αὐτοῦ λέγων Εἰς τὸν τόπον τόνδε τινὰ ελμωνι 
                            παρεμβαλῶ.
                        </p>
                    </div>
                    <div type="textpart" subtype="verse" n="9">
                        <p>καὶ ἀπέστειλεν Ελισαιε πρὸς τὸν βασιλέα Ισραηλ λέγων
                             Φύλαξαι μὴ παρελθεῖν ἐν τῷ τόπῳ τούτῳ, ὅτι ἐκεῖ Συρία κέκρυπται.
                        </p>
                    </div>
                    <div type="textpart" subtype="verse" n="10">
                        <p>καὶ ἀπέστειλεν ὁ βασιλεὺς Ισραηλ εἰς τὸν τόπον, ὃν 
                            εἶπεν αὐτῷ Ελισαιε, καὶ ἐφυλάξατο ἐκεῖθεν οὐ μίαν οὐδὲ δύο.
                        </p>
                    </div>
                    <div type="textpart" subtype="verse" n="11">
                        <p>καὶ 
                            ἐξεκινήθη ἡ ψυχὴ βασιλέως Συρίας περὶ τοῦ λόγου τούτου, καὶ 
                            ἐκάλεσεν τοὺς παῖδας αὐτοῦ καὶ εἶπεν πρὸς αὐτούς Οὐκ ἀναγγελεῖτέ
                             μοι τίς προδίδωσίν με βασιλεῖ Ισραηλ;
                        </p>
                    </div>
                    <div type="textpart" subtype="verse" n="12">
                        <p>καὶ εἶπεν εἷς τῶν 
                            παίδων αὐτοῦ Οὐχί, κύριέ μου βασιλεῦ, ὅτι Ελισαιε ὁ προφήτης 
                            ὁ ἐν Ισραηλ ἀναγγέλλει τῷ βασιλεῖ Ισραηλ πάντας τοὺς λόγους, 
                            οὓς ἐὰν λαλήσῃς ἐν τῷ ταμιείῳ τοῦ κοιτῶνός σου.
                        </p>
                    </div>
                    <div type="textpart" subtype="verse" n="13">
                        <p>καὶ εἶπεν Δεῦτε 
                            ἴδετε ποῦ οὗτος, καὶ ἀποστείλας λήμψομαι αὐτόν· καὶ ἀνήγγειλαν
                            αὐτῷ λέγοντες Ἰδοὺ ἐν Δωθαϊμ.
                        </p>
                    </div>
                    <div type="textpart" subtype="verse" n="14">
                        <p>καὶ ἀπέστειλεν ἐκεῖ ἵππον καὶ 
                            ἅρμα καὶ δύναμιν βαρεῖαν, καὶ ἦλθον νυκτὸς καὶ περιεκύκλωσαν 
                            τὴν πόλιν.
                        </p>
                    </div>
                    <div type="textpart" subtype="verse" n="15">
                        <p>καὶ ὤρθρισεν ὁ λειτουργὸς Ελισαιε ἀναστῆναι καὶ 
                            ἐξῆλθεν, καὶ ἰδοὺ δύναμις κυκλοῦσα τὴν πόλιν καὶ ἵππος καὶ ἅρμα, 
                            καὶ εἶπεν τὸ παιδάριον πρὸς αὐτόν Ὦ, κύριε, πῶς ποιήσωμεν;
                        </p>
                    </div>
                    <div type="textpart" subtype="verse" n="16">
                        <p>καὶ εἶπεν Ελισαιε Μὴ φοβοῦ, ὅτι πλείους οἱ μεθ’ ἡμῶν ὑπὲρ 
                            τοὺς μετ’ αὐτῶν.
                        </p>
                    </div>
                    <div type="textpart" subtype="verse" n="17">
                        <p>καὶ προσεύξατο Ελισαιε καὶ εἶπεν Κύριε, διάνοιξον
                             τοὺς ὀφθαλμοὺς τοῦ παιδαρίου καὶ ἰδέτω· καὶ διήνοιξεν 
                            κύριος τοὺς ὀφθαλμοὺς αὐτοῦ, καὶ εἶδεν, καὶ ἰδοὺ τὸ ὄρος πλῆρες 
                            ἵππων, καὶ ἅρμα πυρὸς περικύκλῳ Ελισαιε.
                        </p>
                    </div>
                    <div type="textpart" subtype="verse" n="18">
                        <p>καὶ κατέβησαν πρὸς 
                            αὐτόν, καὶ προσηύξατο Ελισαιε πρὸς κύριον καὶ εἶπεν Πάταξον 
                            δὴ τοῦτο τὸ ἔθνος ἀορασίᾳ· καὶ ἐπάταξεν αὐτοὺς ἀορασίᾳ κατὰ 
                            τὸ ῥῆμα Ελισαιε.
                        </p>
                    </div>
                    <div type="textpart" subtype="verse" n="19">
                        <p>καὶ εἶπεν πρὸς αὐτοὺς Ελισαιε Οὐχ αὕτη ἡ 
                            πόλις καὶ αὕτη ἡ ὁδός· δεῦτε ὀπίσω μου, καὶ ἀπάξω ὑμᾶς πρὸς 
                            τὸν ἄνδρα, ὃν ζητεῖτε· καὶ ἀπήγαγεν αὐτοὺς εἰς Σαμάρειαν.
                        </p>
                    </div>
                    <div type="textpart" subtype="verse" n="20">
                        <p>καὶ 
                            ἐγένετο ὡς εἰσῆλθον εἰς Σαμάρειαν, καὶ εἶπεν Ελισαιε Ἄνοιξον δή, 
                            κύριε, τοὺς ὀφθαλμοὺς αὐτῶν καὶ ἰδέτωσαν· καὶ διήνοιξεν κύριος 
                            τοὺς ὀφθαλμοὺς αὐτῶν, καὶ εἶδον, καὶ ἰδοὺ ἦσαν ἐν μέσῳ Σαμαρείας.
                        </p>
                    </div>
                    <div type="textpart" subtype="verse" n="21">
                        <p>καὶ εἶπεν ὁ βασιλεὺς Ισραηλ, ὡς εἶδεν αὐτούς Εἰ πατάξας 
                            πατάξω, πάτερ;
                        </p>
                    </div>
                    <div type="textpart" subtype="verse" n="22">
                        <p>καὶ εἶπεν Οὐ πατάξεις, εἰ μὴ οὓς ᾐχμαλώτευσας 
                            ἐν ῥομφαίᾳ σου καὶ τόξῳ σου, σὺ τύπτεις· παράθες ἄρτους καὶ 
                            ὕδωρ ἐνώπιον αὐτῶν, καὶ φαγέτωσαν καὶ πιέτωσαν καὶ ἀπελθέτωσαν
                             πρὸς τὸν κύριον αὐτῶν.
                        </p>
                    </div>
                    <div type="textpart" subtype="verse" n="23">
                        <p>καὶ παρέθηκεν αὐτοῖς παράθεσιν 
                            μεγάλην, καὶ ἔφαγον καὶ ἔπιον· καὶ ἀπέστειλεν αὐτούς, καὶ ἀπῆλθον
                             πρὸς τὸν κύριον αὐτῶν. καὶ οὐ προσέθεντο ἔτι μονόζωνοι 
                            Συρίας τοῦ ἐλθεῖν εἰς γῆν Ισραηλ.
                        </p>
                    </div>
                    <div type="textpart" subtype="verse" n="24">
                        <p>Καὶ ἐγένετο μετὰ ταῦτα καὶ ἤθροισεν υἱὸς Αδερ βασιλεὺς Συρίας
                             πᾶσαν τὴν παρεμβολὴν αὐτοῦ καὶ ἀνέβη καὶ περιεκάθισεν 
                            Σαμάρειαν.
                        </p>
                    </div>
                    <div type="textpart" subtype="verse" n="25">
                        <p>καὶ ἐγένετο λιμὸς μέγας ἐν Σαμαρείᾳ, καὶ ἰδοὺ περιεκάθηντο
                             ἐπ’ αὐτήν, ἕως οὗ ἐγενήθη κεφαλὴ ὄνου πεντήκοντα σίκλων
                             ἀργυρίου καὶ τέταρτον τοῦ κάβου κόπρου περιστερῶν πέντε 
                            σίκλων ἀργυρίου.
                        </p>
                    </div>
                    <div type="textpart" subtype="verse" n="26">
                        <p>καὶ ἦν ὁ βασιλεὺς Ισραηλ διαπορευόμενος ἐπὶ 
                            τοῦ τείχους, καὶ γυνὴ ἐβόησεν πρὸς αὐτὸν λέγουσα Σῶσον, κύριε 
                            βασιλεῦ.
                        </p>
                    </div>
                    <div type="textpart" subtype="verse" n="27">
                        <p>καὶ εἶπεν αὐτῇ Μή σε σώσαι κύριος, πόθεν σώσω σε; 
                            μὴ ἀπὸ τῆς ἅλωνος ἢ ἀπὸ τῆς ληνοῦ;
                        </p>
                    </div>
                    <div type="textpart" subtype="verse" n="28">
                        <p>καὶ εἶπεν αὐτῇ ὁ βασιλεύς
                             Τί ἐστίν σοι; καὶ εἶπεν Ἡ γυνὴ αὕτη εἶπεν πρός με Δὸς
                            τὸν υἱόν σου καὶ φαγόμεθα αὐτὸν σήμερον, καὶ τὸν υἱόν μου καὶ 
                            φαγόμεθα αὐτὸν αὔριον·
                        </p>
                    </div>
                    <div type="textpart" subtype="verse" n="29">
                        <p>καὶ ἡψήσαμεν τὸν υἱόν μου καὶ ἐφάγομεν
                             αὐτόν, καὶ εἶπον πρὸς αὐτὴν τῇ ἡμέρᾳ τῇ δευτέρᾳ Δὸς τὸν 
                            υἱόν σου καὶ φάγωμεν αὐτόν, καὶ ἔκρυψεν τὸν υἱὸν αὐτῆς.
                        </p>
                    </div>
                    <div type="textpart" subtype="verse" n="30">
                        <p>καὶ 
                            ἐγένετο ὡς ἤκουσεν ὁ βασιλεὺς Ισραηλ τοὺς λόγους τῆς γυναικός, 
                            διέρρηξεν τὰ ἱμάτια αὐτοῦ, καὶ αὐτὸς διεπορεύετο ἐπὶ τοῦ τείχους, 
                            καὶ εἶδεν ὁ λαὸς τὸν σάκκον ἐπὶ τῆς σαρκὸς αὐτοῦ ἔσωθεν.
                        </p>
                    </div>
                    <div type="textpart" subtype="verse" n="31">
                        <p>καὶ 
                            εἶπεν Τάδε ποιήσαι μοι ὁ θεὸς καὶ τάδε προσθείη, εἰ στήσεται ἡ 
                            κεφαλὴ Ελισαιε ἐπ’ αὐτῷ σήμερον.
                        </p>
                    </div>
                    <div type="textpart" subtype="verse" n="32">
                        <p>καὶ Ελισαιε ἐκάθητο ἐν τῷ 
                            οἴκῳ αὐτοῦ, καὶ οἱ πρεσβύτεροι ἐκάθηντο μετ’ αὐτοῦ. καὶ ἀπέστειλεν
                             ἄνδρα πρὸ προσώπου αὐτοῦ· πρὶν ἐλθεῖν τὸν ἄγγελον πρὸς 
                            αὐτὸν καὶ αὐτὸς εἶπεν πρὸς τοὺς πρεσβυτέρους Εἰ οἴδατε ὅτι ἀπέστειλεν
                             ὁ υἱὸς τοῦ φονευτοῦ οὗτος ἀφελεῖν τὴν κεφαλήν μου; 
                            ἴδετε ὡς ἂν ἔλθῃ ὁ ἄγγελος, ἀποκλείσατε τὴν θύραν καὶ παραθλίψατε
                             αὐτὸν ἐν τῇ θύρᾳ· οὐχὶ φωνὴ τῶν ποδῶν τοῦ κυρίου 
                            αὐτοῦ κατόπισθεν αὐτοῦ;
                        </p>
                    </div>
                    <div type="textpart" subtype="verse" n="33">
                        <p>ἔτι αὐτοῦ λαλοῦντος μετ’ αὐτῶν καὶ 
                            ἰδοὺ ἄγγελος κατέβη πρὸς αὐτὸν καὶ εἶπεν Ἰδοὺ αὕτη ἡ κακία 
                            παρὰ κυρίου· τί ὑπομείνω τῷ κυρίῳ ἔτι;
                        </p>
                    </div>
                </div>
                <div type="textpart" subtype="chapter" n="7">
                    <div type="textpart" subtype="verse" n="1">
                        <p>καὶ εἶπεν Ελισαιε Ἄκουσον
                             λόγον κυρίου Τάδε λέγει κύριος Ὡς ἡ ὥρα αὕτη αὔριον μέτρον
                             σεμιδάλεως σίκλου καὶ δίμετρον κριθῶν σίκλου ἐν ταῖς πύλαις 
                            Σαμαρείας.
                        </p>
                    </div>
                    <div type="textpart" subtype="verse" n="2">
                        <p>καὶ ἀπεκρίθη ὁ τριστάτης, ἐφ’ ὃν ὁ βασιλεὺς ἐπανεπαύετο
                             ἐπὶ τὴν χεῖρα αὐτοῦ, τῷ Ελισαιε καὶ εἶπεν Ἰδοὺ ποιήσει 
                            κύριος καταρράκτας ἐν οὐρανῷ, μὴ ἔσται τὸ ῥῆμα τοῦτο; καὶ 
                            Ελισαιε εἶπεν Ἰδοὺ σὺ ὄψῃ τοῖς ὀφθαλμοῖς σου καὶ ἐκεῖθεν οὐ 
                            φάγῃ. —
                        </p>
                    </div>
                    <div type="textpart" subtype="verse" n="3">
                        <p>καὶ τέσσαρες ἄνδρες ἦσαν λεπροὶ παρὰ τὴν θύραν τῆς 
                            πόλεως, καὶ εἶπεν ἀνὴρ πρὸς τὸν πλησίον αὐτοῦ Τί ἡμεῖς καθήμεθα
                             ὧδε, ἕως ἀποθάνωμεν;
                        </p>
                    </div>
                    <div type="textpart" subtype="verse" n="4">
                        <p>ἐὰν εἴπωμεν Εἰσέλθωμεν εἰς τὴν 
                            πόλιν, καὶ ὁ λιμὸς ἐν τῇ πόλει καὶ ἀποθανούμεθα ἐκεῖ· καὶ ἐὰν 
                            καθίσωμεν ὧδε, καὶ ἀποθανούμεθα. καὶ νῦν δεῦτε καὶ ἐμπέσωμεν 
                            εἰς τὴν παρεμβολὴν Συρίας· ἐὰν Ζωογονήσωσιν ἡμᾶς, καὶ ζησόμεθα·
                             καὶ ἐὰν θανατώσωσιν ἡμᾶς, καὶ ἀποθανούμεθα.
                        </p>
                    </div>
                    <div type="textpart" subtype="verse" n="5">
                        <p>καὶ ἀνέστησαν
                             ἐν τῷ σκότει εἰσελθεῖν εἰς τὴν παρεμβολὴν Συρίας καὶ ἦλθον 
                            εἰς μέρος τῆς παρεμβολῆς Συρίας, καὶ ἰδοὺ οὐκ ἔστιν ἀνὴρ ἐκεῖ.
                        </p>
                    </div>
                    <div type="textpart" subtype="verse" n="6">
                        <p>καὶ κύριος ἀκουστὴν ἐποίησεν τὴν παρεμβολὴν Συρίας φωνὴν
                            ἅρματος καὶ φωνὴν ἵππου καὶ φωνὴν δυνάμεως μεγάλης, καὶ εἶπεν 
                            ἀνὴρ πρὸς τὸν ἀδελφὸν αὐτοῦ Νῦν ἐμισθώσατο ἐφ’ ἡμᾶς βασιλεὺς 
                            Ισραηλ τοὺς βασιλέας τῶν Χετταίων καὶ τοὺς βασιλέας Αἰγύπτου 
                            τοῦ ἐλθεῖν ἐφ’ ἡμᾶς.
                        </p>
                    </div>
                    <div type="textpart" subtype="verse" n="7">
                        <p>καὶ ἀνέστησαν καὶ ἀπέδρασαν ἐν τῷ σκότει καὶ 
                            ἐγκατέλιπαν τὰς σκηνὰς αὐτῶν καὶ τοὺς ἵππους αὐτῶν καὶ τοὺς 
                            ὄνους αὐτῶν ἐν τῇ παρεμβολῇ ὡς ἔστιν καὶ ἔφυγον πρὸς τὴν 
                            ψυχὴν ἑαυτῶν.
                        </p>
                    </div>
                    <div type="textpart" subtype="verse" n="8">
                        <p>καὶ εἰσῆλθον οἱ λεπροὶ οὗτοι ἕως μέρους τῆς 
                            παρεμβολῆς καὶ εἰσῆλθον εἰς σκηνὴν μίαν καὶ ἔφαγον καὶ ἔπιον 
                            καὶ ἦραν ἐκεῖθεν ἀργύριον καὶ χρυσίον καὶ ἱματισμὸν καὶ ἐπορεύθησαν·
                             καὶ ἐπέστρεψαν καὶ εἰσῆλθον εἰς σκηνὴν ἄλλην καὶ ἔλαβον 
                            ἐκεῖθεν καὶ ἐπορεύθησαν καὶ κατέκρυψαν.
                        </p>
                    </div>
                    <div type="textpart" subtype="verse" n="9">
                        <p>καὶ εἶπεν ἀνὴρ πρὸς 
                            τὸν πλησίον αὐτοῦ Οὐχ οὕτως ἡμεῖς ποιοῦμεν· ἡ ἡμέρα αὕτη 
                            ἡμέρα εὐαγγελίας ἐστίν, καὶ ἡμεῖς σιωπῶμεν καὶ μένομεν ἕως φωτὸς
                             τοῦ πρωὶ καὶ εὑρήσομεν ἀνομίαν· καὶ νῦν δεῦρο καὶ εἰσέλθωμεν
                             καὶ ἀναγγείλωμεν εἰς τὸν οἶκον τοῦ βασιλέως.
                        </p>
                    </div>
                    <div type="textpart" subtype="verse" n="10">
                        <p>καὶ εἰσῆλθον
                             καὶ ἐβόησαν πρὸς τὴν πύλην τῆς πόλεως καὶ ἀνήγγειλαν αὐτοῖς
                             λέγοντες Εἰσήλθομεν εἰς τὴν παρεμβολὴν Συρίας, καὶ ἰδοὺ 
                            οὐκ ἔστιν ἐκεῖ ἀνὴρ καὶ φωνὴ ἀνθρώπου, ὅτι εἰ μὴ ἵππος δεδεμένος
                             καὶ ὄνος καὶ αἱ σκηναὶ αὐτῶν ὡς εἰσίν.
                        </p>
                    </div>
                    <div type="textpart" subtype="verse" n="11">
                        <p>καὶ ἐβόησαν οἱ 
                            θυρωροὶ καὶ ἀνήγγειλαν εἰς τὸν οἶκον τοῦ βασιλέως ἔσω.
                        </p>
                    </div>
                    <div type="textpart" subtype="verse" n="12">
                        <p>καὶ 
                            ἀνέστη ὁ βασιλεὺς νυκτὸς καὶ εἶπεν πρὸς τοὺς παῖδας αὐτοῦ 
                            Ἀναγγελῶ δὴ ὑμῖν ἃ ἐποίησεν ἡμῖν Συρία· ἔγνωσαν ὅτι πεινῶμεν 
                            ἡμεῖς, καὶ ἐξῆλθαν ἐκ τῆς παρεμβολῆς καὶ ἐκρύβησαν ἐν τῷ ἀγρῷ 
                            λέγοντες ὅτι Ἐξελεύσονται ἐκ τῆς πόλεως, καὶ συλλημψόμεθα αὐτοὺς
                             ζῶντας καὶ εἰς τὴν πόλιν εἰσελευσόμεθα.
                        </p>
                    </div>
                    <div type="textpart" subtype="verse" n="13">
                        <p>καὶ ἀπεκρίθη εἷς 
                            τῶν παίδων αὐτοῦ καὶ εἶπεν Λαβέτωσαν δὴ πέντε τῶν ἵππων τῶν 
                            ὑπολελειμμένων, οἳ κατελείφθησαν ὧδε, ἰδού εἰσιν πρὸς πᾶν τὸ 
                            πλῆθος Ισραηλ τὸ ἐκλεῖπον· καὶ ἀποστελοῦμεν ἐκεῖ καὶ ὀψόμεθα.
                        </p>
                    </div>
                    <div type="textpart" subtype="verse" n="14">
                        <p>καὶ ἔλαβον δύο ἐπιβάτας ἵππων, καὶ ἀπέστειλεν ὁ βασιλεὺς Ισραηλ
                             ὀπίσω τοῦ βασιλέως Συρίας λέγων Δεῦτε καὶ ἴδετε.
                        </p>
                    </div>
                    <div type="textpart" subtype="verse" n="15">
                        <p>καὶ ἐπορεύθησαν
                             ὀπίσω αὐτῶν ἕως τοῦ Ιορδάνου, καὶ ἰδοὺ πᾶσα ἡ ὁδὸς 
                            πλήρης ἱματίων καὶ σκευῶν, ὧν ἔρριψεν Συρία ἐν τῷ θαμβεῖσθαι 
                            αὐτούς· καὶ ἐπέστρεψαν οἱ ἄγγελοι καὶ ἀνήγγειλαν τῷ βασιλεῖ.
                        </p>
                    </div>
                    <div type="textpart" subtype="verse" n="16">
                        <p>καὶ ἐξῆλθεν ὁ λαὸς καὶ διήρπασεν τὴν παρεμβολὴν Συρίας, καὶ 
                            ἐγένετο μέτρον σεμιδάλεως σίκλου καὶ δίμετρον κριθῶν σίκλου 
                            κατὰ τὸ ῥῆμα κυρίου.
                        </p>
                    </div>
                    <div type="textpart" subtype="verse" n="17">
                        <p>καὶ ὁ βασιλεὺς κατέστησεν τὸν τριστάτην,
                            ἐφ’ ὃν ὁ βασιλεὺς ἐπανεπαύετο ἐπὶ τῇ χειρὶ αὐτοῦ, ἐπὶ τῆς πύλης, 
                            καὶ συνεπάτησεν αὐτὸν ὁ λαὸς ἐν τῇ πύλῃ, καὶ ἀπέθανεν, καθὰ 
                            ἐλάλησεν ὁ ἄνθρωπος τοῦ θεοῦ, ὃς ἐλάλησεν ἐν τῷ καταβῆναι τὸν 
                            ἄγγελον πρὸς αὐτόν.
                        </p>
                    </div>
                    <div type="textpart" subtype="verse" n="18">
                        <p>καὶ ἐγένετο καθὰ ἐλάλησεν Ελισαιε πρὸς 
                            τὸν βασιλέα λέγων Δίμετρον κριθῆς σίκλου καὶ μέτρον σεμιδάλεως 
                            σίκλου καὶ ἔσται ὡς ἡ ὥρα αὕτη αὔριον ἐν τῇ πύλῃ Σαμαρείας·
                        </p>
                    </div>
                    <div type="textpart" subtype="verse" n="19">
                        <p>καὶ ἀπεκρίθη ὁ τριστάτης τῷ Ελισαιε καὶ εἶπεν Ἰδοὺ κύριος 
                            ποιεῖ καταρράκτας ἐν τῷ οὐρανῷ, μὴ ἔσται τὸ ῥῆμα τοῦτο; καὶ 
                            εἶπεν Ελισαιε Ἰδοὺ ὄψῃ τοῖς ὀφθαλμοῖς σου καὶ ἐκεῖθεν οὐ φάγῃ.
                        </p>
                    </div>
                    <div type="textpart" subtype="verse" n="20">
                        <p>καὶ ἐγένετο οὕτως, καὶ συνεπάτησεν αὐτὸν ὁ λαὸς ἐν τῇ πύλῃ, 
                            καὶ ἀπέθανεν.
                        </p>
                    </div>
                </div>
                <div type="textpart" subtype="chapter" n="8">
                    <div type="textpart" subtype="verse" n="1">
                        <p>Καὶ Ελισαιε ἐλάλησεν πρὸς τὴν γυναῖκα, ἧς ἐζωπύρησεν τὸν 
                            υἱόν, λέγων Ἀνάστηθι καὶ δεῦρο σὺ καὶ ὁ οἶκός σου καὶ παροίκει 
                            οὗ ἐὰν παροικήσῃς, ὅτι κέκληκεν κύριος λιμὸν ἐπὶ τὴν γῆν, καί γε 
                            ἦλθεν ἐπὶ τὴν γῆν ἑπτὰ ἔτη.
                        </p>
                    </div>
                    <div type="textpart" subtype="verse" n="2">
                        <p>καὶ ἀνέστη ἡ γυνὴ καὶ ἐποίησεν 
                            κατὰ τὸ ῥῆμα Ελισαιε καὶ ἐπορεύθη αὐτὴ καὶ ὁ οἶκος αὐτῆς καὶ 
                            παρῴκει ἐν γῇ ἀλλοφύλων ἑπτὰ ἔτη.
                        </p>
                    </div>
                    <div type="textpart" subtype="verse" n="3">
                        <p>καὶ ἐγένετο μετὰ τὸ τέλος 
                            τῶν ἑπτὰ ἐτῶν καὶ ἐπέστρεψεν ἡ γυνὴ ἐκ γῆς ἀλλοφύλων εἰς τὴν 
                            πόλιν καὶ ἦλθεν βοῆσαι πρὸς τὸν βασιλέα περὶ τοῦ οἴκου ἑαυτῆς 
                            καὶ περὶ τῶν ἀγρῶν ἑαυτῆς.
                        </p>
                    </div>
                    <div type="textpart" subtype="verse" n="4">
                        <p>καὶ ὁ βασιλεὺς ἐλάλει πρὸς Γιεζι τὸ 
                            παιδάριον Ελισαιε τοῦ ἀνθρώπου τοῦ θεοῦ λέγων Διήγησαι δή 
                            μοι πάντα τὰ μεγάλα, ἃ ἐποίησεν Ελισαιε.
                        </p>
                    </div>
                    <div type="textpart" subtype="verse" n="5">
                        <p>καὶ ἐγένετο αὐτοῦ 
                            ἐξηγουμένου τῷ βασιλεῖ ὡς ἐζωπύρησεν υἱὸν τεθνηκότα, καὶ ἰδοὺ 
                            ἡ γυνή, ἧς ἐζωπύρησεν τὸν υἱὸν αὐτῆς Ελισαιε, βοῶσα πρὸς τὸν 
                            βασιλέα περὶ τοῦ οἴκου ἑαυτῆς καὶ περὶ τῶν ἀγρῶν ἑαυτῆς· καὶ 
                            εἶπεν Γιεζι Κύριε βασιλεῦ, αὕτη ἡ γυνή, καὶ οὗτος ὁ υἱὸς αὐτῆς, 
                            ὃν ἐζωπύρησεν Ελισαιε.
                        </p>
                    </div>
                    <div type="textpart" subtype="verse" n="6">
                        <p>καὶ ἐπηρώτησεν ὁ βασιλεὺς τὴν γυναῖκα, 
                            καὶ διηγήσατο αὐτῷ· καὶ ἔδωκεν αὐτῇ ὁ βασιλεὺς εὐνοῦχον ἕνα 
                            λέγων Ἐπίστρεψον πάντα τὰ αὐτῆς καὶ πάντα τὰ γενήματα τοῦ 
                            ἀγροῦ αὐτῆς ἀπὸ τῆς ἡμέρας, ἧς κατέλιπεν τὴν γῆν, ἕως τοῦ νῦν.
                        </p>
                    </div>
                    <div type="textpart" subtype="verse" n="7">
                        <p>Καὶ ἦλθεν Ελισαιε εἰς Δαμασκόν, καὶ υἱὸς Αδερ βασιλεὺς Συρίας
                             ἠρρώστει, καὶ ἀνήγγειλαν αὐτῷ λέγοντες Ἥκει ὁ ἄνθρωπος 
                            τοῦ θεοῦ ἕως ὧδε.
                        </p>
                    </div>
                    <div type="textpart" subtype="verse" n="8">
                        <p>καὶ εἶπεν ὁ βασιλεὺς πρὸς Αζαηλ Λαβὲ ἐν 
                            τῇ χειρί σου μαναα καὶ δεῦρο εἰς ἀπαντὴν τῷ ἀνθρώπῳ τοῦ θεοῦ
                            καὶ ἐπιζήτησον τὸν κύριον παρ’ αὐτοῦ λέγων Εἰ ζήσομαι ἐκ τῆς 
                            ἀρρωστίας μου ταύτης;
                        </p>
                    </div>
                    <div type="textpart" subtype="verse" n="9">
                        <p>καὶ ἐπορεύθη Αζαηλ εἰς ἀπαντὴν αὐτοῦ 
                            καὶ ἔλαβεν μαναα ἐν τῇ χειρὶ αὐτοῦ καὶ πάντα τὰ ἀγαθὰ Δαμασκοῦ,
                             ἄρσιν τεσσαράκοντα καμήλων, καὶ ἦλθεν καὶ ἔστη ἐνώπιον 
                            αὐτοῦ καὶ εἶπεν πρὸς Ελισαιε Ὁ υἱός σου υἱὸς Αδερ βασιλεὺς Συρίας
                             ἀπέστειλέν με πρὸς σὲ λέγων Εἰ ζήσομαι ἐκ τῆς ἀρρωστίας 
                            μου ταύτης;
                        </p>
                    </div>
                    <div type="textpart" subtype="verse" n="10">
                        <p>καὶ εἶπεν Ελισαιε Δεῦρο εἰπὸν αὐτῷ Ζωῇ ζήσῃ· 
                            καὶ ἔδειξέν μοι κύριος ὅτι θανάτῳ ἀποθανῇ.
                        </p>
                    </div>
                    <div type="textpart" subtype="verse" n="11">
                        <p>καὶ παρέστη τῷ 
                            προσώπῳ αὐτοῦ καὶ ἔθηκεν ἕως αἰσχύνης, καὶ ἔκλαυσεν ὁ ἄνθρωπος
                             τοῦ θεοῦ.
                        </p>
                    </div>
                    <div type="textpart" subtype="verse" n="12">
                        <p>καὶ εἶπεν Αζαηλ Τί ὅτι ὁ κύριός μου κλαίει; καὶ 
                            εἶπεν Ὅτι οἶδα ὅσα ποιήσεις τοῖς υἱοῖς Ισραηλ κακά· τὰ ὀχυρώματα
                             αὐτῶν ἐξαποστελεῖς ἐν πυρὶ καὶ τοὺς ἐκλεκτοὺς αὐτῶν ἐν 
                            ῥομφαίᾳ ἀποκτενεῖς καὶ τὰ νήπια αὐτῶν ἐνσείσεις καὶ τὰς ἐν γαστρὶ
                             ἐχούσας αὐτῶν ἀναρρήξεις.
                        </p>
                    </div>
                    <div type="textpart" subtype="verse" n="13">
                        <p>καὶ εἶπεν Αζαηλ Τίς ἐστιν ὁ 
                            δοῦλός σου, ὁ κύων ὁ τεθνηκώς, ὅτι ποιήσει τὸ ῥῆμα τοῦτο; καὶ 
                            εἶπεν Ελισαιε Ἔδειξέν μοι κύριός σε βασιλεύοντα ἐπὶ Συρίαν.
                        </p>
                    </div>
                    <div type="textpart" subtype="verse" n="14">
                        <p>καὶ ἀπῆλθεν ἀπὸ Ελισαιε καὶ εἰσῆλθεν πρὸς τὸν κύριον αὐτοῦ, 
                            καὶ εἶπεν αὐτῷ Τί εἶπέν σοι Ελισαιε; καὶ εἶπεν Εἶπέν μοι Ζωῇ 
                            ζήσῃ.
                        </p>
                    </div>
                    <div type="textpart" subtype="verse" n="15">
                        <p>καὶ ἐγένετο τῇ ἐπαύριον καὶ ἔλαβεν τὸ μαχμα καὶ ἔβαψεν 
                            ἐν τῷ ὕδατι καὶ περιέβαλεν ἐπὶ τὸ πρόσωπον αὐτοῦ, καὶ ἀπέθανεν,
                             καὶ ἐβασίλευσεν Αζαηλ ἀντ’ αὐτοῦ.
                        </p>
                    </div>
                    <div type="textpart" subtype="verse" n="16">
                        <p>Ἐν ἔτει πέμπτῳ τῷ Ιωραμ υἱῷ Αχααβ βασιλεῖ Ισραηλ ἐβασίλευσεν
                             Ιωραμ υἱὸς Ιωσαφατ βασιλεὺς Ιουδα.
                        </p>
                    </div>
                    <div type="textpart" subtype="verse" n="17">
                        <p>υἱὸς τριάκοντα καὶ 
                            δύο ἐτῶν ἦν ἐν τῷ βασιλεύειν αὐτὸν καὶ ὀκτὼ ἔτη ἐβασίλευσεν 
                            ἐν Ιερουσαλημ.
                        </p>
                    </div>
                    <div type="textpart" subtype="verse" n="18">
                        <p>καὶ ἐπορεύθη ἐν ὁδῷ βασιλέων Ισραηλ, καθὼς 
                            ἐποίησεν οἶκος Αχααβ, ὅτι θυγάτηρ Αχααβ ἦν αὐτῷ εἰς γυναῖκα· 
                            καὶ ἐποίησεν τὸ πονηρὸν ἐνώπιον κυρίου.
                        </p>
                    </div>
                    <div type="textpart" subtype="verse" n="19">
                        <p>καὶ οὐκ ἠθέλησεν 
                            κύριος διαφθεῖραι τὸν Ιουδαν διὰ Δαυιδ τὸν δοῦλον αὐτοῦ, καθὼς 
                            εἶπεν δοῦναι αὐτῷ λύχνον καὶ τοῖς υἱοῖς αὐτοῦ πάσας τὰς ἡμέρας.
                        </p>
                    </div>
                    <div type="textpart" subtype="verse" n="20">
                        <p>ἐν ταῖς ἡμέραις αὐτοῦ ἠθέτησεν Εδωμ ὑποκάτωθεν χειρὸς Ιουδα 
                            καὶ ἐβασίλευσαν ἐφ’ ἑαυτοὺς βασιλέα.
                        </p>
                    </div>
                    <div type="textpart" subtype="verse" n="21">
                        <p>καὶ ἀνέβη Ιωραμ εἰς Σιωρ
                            καὶ πάντα τὰ ἅρματα μετ’ αὐτοῦ, καὶ ἐγένετο αὐτοῦ ἀναστάντος 
                            καὶ ἐπάταξεν τὸν Εδωμ τὸν κυκλώσαντα ἐπ’ αὐτὸν καὶ τοὺς ἄρχοντας
                             τῶν ἁρμάτων, καὶ ἔφυγεν ὁ λαὸς εἰς τὰ σκηνώματα αὐτῶν.
                        </p>
                    </div>
                    <div type="textpart" subtype="verse" n="22">
                        <p>καὶ ἠθέτησεν Εδωμ ὑποκάτωθεν χειρὸς Ιουδα ἕως τῆς ἡμέρας 
                            ταύτης. τότε ἠθέτησεν Λοβενα ἐν τῷ καιρῷ ἐκείνῳ.
                        </p>
                    </div>
                    <div type="textpart" subtype="verse" n="23">
                        <p>καὶ τὰ λοιπὰ 
                            τῶν λόγων Ιωραμ καὶ πάντα, ὅσα ἐποίησεν, οὐκ ἰδοὺ ταῦτα γέγραπται
                             ἐπὶ βιβλίῳ λόγων τῶν ἡμερῶν τοῖς βασιλεῦσιν Ιουδα;
                        </p>
                    </div>
                    <div type="textpart" subtype="verse" n="24">
                        <p>καὶ ἐκοιμήθη Ιωραμ μετὰ τῶν πατέρων αὐτοῦ καὶ ἐτάφη μετὰ 
                            τῶν πατέρων αὐτοῦ ἐν πόλει Δαυιδ τοῦ πατρὸς αὐτοῦ· καὶ ἐβασίλευσεν
                             Οχοζιας υἱὸς αὐτοῦ ἀντ’ αὐτοῦ.
                        </p>
                    </div>
                    <div type="textpart" subtype="verse" n="25">
                        <p>Ἐν ἔτει δωδεκάτῳ τῷ Ιωραμ υἱῷ Αχααβ βασιλεῖ Ισραηλ ἐβασίλευσεν
                             Οχοζιας υἱὸς Ιωραμ.
                        </p>
                    </div>
                    <div type="textpart" subtype="verse" n="26">
                        <p>υἱὸς εἴκοσι καὶ δύο ἐτῶν Οχοζιας 
                            ἐν τῷ βασιλεύειν αὐτὸν καὶ ἐνιαυτὸν ἕνα ἐβασίλευσεν ἐν Ιερουσαλημ,
                             καὶ ὄνομα τῆς μητρὸς αὐτοῦ Γοθολια θυγάτηρ Αμβρι βασιλέως
                             Ισραηλ.
                        </p>
                    </div>
                    <div type="textpart" subtype="verse" n="27">
                        <p>καὶ ἐπορεύθη ἐν ὁδῷ οἴκου Αχααβ καὶ ἐποίησεν 
                            τὸ πονηρὸν ἐνώπιον κυρίου καθὼς ὁ οἶκος Αχααβ.
                        </p>
                    </div>
                    <div type="textpart" subtype="verse" n="28">
                        <p>καὶ ἐπορεύθη 
                            μετὰ Ιωραμ υἱοῦ Αχααβ εἰς πόλεμον μετὰ Αζαηλ βασιλέως ἀλλοφύλων
                             ἐν Ρεμμωθ Γαλααδ, καὶ ἐπάταξαν οἱ Σύροι τὸν Ιωραμ.
                        </p>
                    </div>
                    <div type="textpart" subtype="verse" n="29">
                        <p>καὶ ἐπέστρεψεν ὁ βασιλεὺς Ιωραμ τοῦ ἰατρευθῆναι ἐν Ιεζραελ 
                            ἀπὸ τῶν πληγῶν, ὧν ἐπάταξαν αὐτὸν ἐν Ρεμμωθ ἐν τῷ πολεμεῖν 
                            αὐτὸν μετὰ Αζαηλ βασιλέως Συρίας· καὶ Οχοζιας υἱὸς Ιωραμ κατέβη
                             τοῦ ἰδεῖν τὸν Ιωραμ υἱὸν Αχααβ ἐν Ιεζραελ, ὅτι ἠρρώστει αὐτός.
                        </p>
                    </div>
                </div>
                <div type="textpart" subtype="chapter" n="9">
                    <div type="textpart" subtype="verse" n="1">
                        <p>Καὶ Ελισαιε ὁ προφήτης ἐκάλεσεν ἕνα τῶν υἱῶν τῶν προφητῶν
                             καὶ εἶπεν αὐτῷ Ζῶσαι τὴν ὀσφύν σου καὶ λαβὲ τὸν φακὸν 
                            τοῦ ἐλαίου τούτου ἐν τῇ χειρί σου καὶ δεῦρο εἰς Ρεμμωθ Γαλααδ·
                        </p>
                    </div>
                    <div type="textpart" subtype="verse" n="2">
                        <p>καὶ εἰσελεύσῃ ἐκεῖ καὶ ὄψῃ ἐκεῖ Ιου υἱὸν Ιωσαφατ υἱοῦ Ναμεσσι 
                            καὶ εἰσελεύσῃ καὶ ἀναστήσεις αὐτὸν ἐκ μέσου τῶν ἀδελφῶν αὐτοῦ
                            καὶ εἰσάξεις αὐτὸν εἰς τὸ ταμίειον ἐν τῷ ταμιείῳ·
                        </p>
                    </div>
                    <div type="textpart" subtype="verse" n="3">
                        <p>καὶ λήμψῃ τὸν 
                            φακὸν τοῦ ἐλαίου καὶ ἐπιχεεῖς ἐπὶ τὴν κεφαλὴν αὐτοῦ καὶ εἰπόν 
                            Τάδε λέγει κύριος Κέχρικά σε εἰς βασιλέα ἐπὶ Ισραηλ· καὶ ἀνοίξεις
                             τὴν θύραν καὶ φεύξῃ καὶ οὐ μενεῖς.
                        </p>
                    </div>
                    <div type="textpart" subtype="verse" n="4">
                        <p>καὶ ἐπορεύθη τὸ παιδάριον
                             ὁ προφήτης εἰς Ρεμμωθ Γαλααδ
                        </p>
                    </div>
                    <div type="textpart" subtype="verse" n="5">
                        <p>καὶ εἰσῆλθεν, καὶ ἰδοὺ οἱ 
                            ἄρχοντες τῆς δυνάμεως ἐκάθηντο, καὶ εἶπεν Λόγος μοι πρὸς σέ, 
                            ὁ ἄρχων· καὶ εἶπεν Ιου Πρὸς τίνα ἐκ πάντων ἡμῶν; καὶ εἶπεν 
                            Πρὸς σέ, ὁ ἄρχων.
                        </p>
                    </div>
                    <div type="textpart" subtype="verse" n="6">
                        <p>καὶ ἀνέστη καὶ εἰσῆλθεν εἰς τὸν οἶκον, καὶ 
                            ἐπέχεεν τὸ ἔλαιον ἐπὶ τὴν κεφαλὴν αὐτοῦ καὶ εἶπεν αὐτῷ Τάδε 
                            λέγει κύριος ὁ θεὸς Ισραηλ Κέχρικά σε εἰς βασιλέα ἐπὶ λαὸν κυρίου
                             ἐπὶ τὸν Ισραηλ,
                        </p>
                    </div>
                    <div type="textpart" subtype="verse" n="7">
                        <p>καὶ ἐξολεθρεύσεις τὸν οἶκον Αχααβ τοῦ κυρίου
                             σου ἐκ προσώπου μου καὶ ἐκδικήσεις τὰ αἵματα τῶν δούλων 
                            μου τῶν προφητῶν καὶ τὰ αἵματα πάντων τῶν δούλων κυρίου ἐκ 
                            χειρὸς Ιεζαβελ
                        </p>
                    </div>
                    <div type="textpart" subtype="verse" n="8">
                        <p>καὶ ἐκ χειρὸς ὅλου τοῦ οἴκου Αχααβ καὶ ἐξολεθρεύσεις
                             τῷ οἴκῳ Αχααβ οὐροῦντα πρὸς τοῖχον καὶ συνεχόμενον 
                            καὶ ἐγκαταλελειμμένον ἐν Ισραηλ·
                        </p>
                    </div>
                    <div type="textpart" subtype="verse" n="9">
                        <p>καὶ δώσω τὸν οἶκον Αχααβ ὡς 
                            τὸν οἶκον Ιεροβοαμ υἱοῦ Ναβατ καὶ ὡς τὸν οἶκον Βαασα υἱοῦ 
                            Αχια·
                        </p>
                    </div>
                    <div type="textpart" subtype="verse" n="10">
                        <p>καὶ τὴν Ιεζαβελ καταφάγονται οἱ κύνες ἐν τῇ μερίδι Ιεζραελ,
                             καὶ οὐκ ἔστιν ὁ θάπτων. καὶ ἤνοιξεν τὴν θύραν καὶ ἔφυγεν.
                        </p>
                    </div>
                    <div type="textpart" subtype="verse" n="11">
                        <p>καὶ Ιου ἐξῆλθεν πρὸς τοὺς παῖδας τοῦ κυρίου αὐτοῦ, καὶ εἶπον 
                            αὐτῷ Εἰ εἰρήνη; τί ὅτι εἰσῆλθεν ὁ ἐπίλημπτος οὗτος πρὸς σέ; 
                            καὶ εἶπεν αὐτοῖς Ὑμεῖς οἴδατε τὸν ἄνδρα καὶ τὴν ἀδολεσχίαν αὐτοῦ.
                        </p>
                    </div>
                    <div type="textpart" subtype="verse" n="12">
                        <p>καὶ εἶπον Ἄδικον· ἀπάγγειλον δὴ ἡμῖν. καὶ εἶπεν Ιου πρὸς 
                            αὐτούς Οὕτως καὶ οὕτως ἐλάλησεν πρός με λέγων Τάδε λέγει 
                            κύριος Κέχρικά σε εἰς βασιλέα ἐπὶ Ισραηλ.
                        </p>
                    </div>
                    <div type="textpart" subtype="verse" n="13">
                        <p>καὶ ἀκούσαντες ἔσπευσαν
                             καὶ ἔλαβον ἕκαστος τὸ ἱμάτιον αὐτοῦ καὶ ἔθηκαν ὑποκάτω 
                            αὐτοῦ ἐπὶ γαρεμ τῶν ἀναβαθμῶν καὶ ἐσάλπισαν ἐν κερατίνῃ καὶ 
                            εἶπον Ἐβασίλευσεν Ιου.
                        </p>
                    </div>
                    <div type="textpart" subtype="verse" n="14">
                        <p>καὶ συνεστράφη Ιου υἱὸς Ιωσαφατ υἱοῦ 
                            Ναμεσσι πρὸς Ιωραμ—καὶ Ιωραμ αὐτὸς ἐφύλασσεν ἐν Ρεμμωθ 
                            Γαλααδ, αὐτὸς καὶ πᾶς Ισραηλ, ἀπὸ προσώπου Αζαηλ βασιλέως 
                            Συρίας,
                        </p>
                    </div>
                    <div type="textpart" subtype="verse" n="15">
                        <p>καὶ ἀπέστρεψεν Ιωραμ ὁ βασιλεὺς ἰατρευθῆναι ἐν Ιεζραελ
                             ἀπὸ τῶν πληγῶν, ὧν ἔπαισαν αὐτὸν οἱ Σύροι ἐν τῷ πολεμεῖν
                            αὐτὸν μετὰ Αζαηλ βασιλέως Συρίας—καὶ εἶπεν Ιου Εἰ ἔστιν 
                            ἡ ψυχὴ ὑμῶν μετ’ ἐμοῦ, μὴ ἐξελθέτω ἐκ τῆς πόλεως διαπεφευγὼς 
                            τοῦ πορευθῆναι καὶ ἀπαγγεῖλαι ἐν Ιεζραελ.
                        </p>
                    </div>
                    <div type="textpart" subtype="verse" n="16">
                        <p>καὶ ἵππευσεν καὶ ἐπορεύθη
                             Ιου καὶ κατέβη εἰς Ιεζραελ, ὅτι Ιωραμ βασιλεὺς Ισραηλ ἐθεραπεύετο
                             ἐν Ιεζραελ ἀπὸ τῶν τοξευμάτων, ὧν κατετόξευσαν αὐτὸν 
                            οἱ Αραμιν ἐν τῇ Ραμμαθ ἐν τῷ πολέμῳ μετὰ Αζαηλ βασιλέως Συρίας,
                             ὅτι αὐτὸς δυνατὸς καὶ ἀνὴρ δυνάμεως, καὶ Οχοζιας βασιλεὺς 
                            Ιουδα κατέβη ἰδεῖν τὸν Ιωραμ.
                        </p>
                    </div>
                    <div type="textpart" subtype="verse" n="17">
                        <p>καὶ ὁ σκοπὸς ἀνέβη ἐπὶ τὸν πύργον
                             ἐν Ιεζραελ καὶ εἶδεν τὸν κονιορτὸν Ιου ἐν τῷ παραγίνεσθαι αὐτὸν
                             καὶ εἶπεν Κονιορτὸν ἐγὼ βλέπω. καὶ εἶπεν Ιωραμ Λαβὲ ἐπιβάτην
                             καὶ ἀπόστειλον ἔμπροσθεν αὐτῶν, καὶ εἰπάτω Εἰ εἰρήνη;
                        </p>
                    </div>
                    <div type="textpart" subtype="verse" n="18">
                        <p>καὶ 
                            ἐπορεύθη ἐπιβάτης ἵππου εἰς ἀπαντὴν αὐτῶν καὶ εἶπεν Τάδε λέγει 
                            ὁ βασιλεύς Εἰ εἰρήνη; καὶ εἶπεν Ιου Τί σοι καὶ εἰρήνῃ; ἐπίστρεφε 
                            εἰς τὰ ὀπίσω μου. καὶ ἀπήγγειλεν ὁ σκοπὸς λέγων Ἦλθεν ὁ ἄγγελος
                             ἕως αὐτῶν καὶ οὐκ ἀνέστρεψεν.
                        </p>
                    </div>
                    <div type="textpart" subtype="verse" n="19">
                        <p>καὶ ἀπέστειλεν ἐπιβάτην
                             ἵππου δεύτερον, καὶ ἦλθεν πρὸς αὐτὸν καὶ εἶπεν Τάδε λέγει
                             ὁ βασιλεύς Εἰ εἰρήνη; καὶ εἶπεν Ιου Τί σοι καὶ εἰρήνῃ; ἐπιστρέφου
                             εἰς τὰ ὀπίσω μου.
                        </p>
                    </div>
                    <div type="textpart" subtype="verse" n="20">
                        <p>καὶ ἀπήγγειλεν ὁ σκοπὸς λέγων 
                            Ἦλθεν ἕως αὐτῶν καὶ οὐκ ἀνέστρεψεν· καὶ ὁ ἄγων ἦγεν τὸν Ιου 
                            υἱὸν Ναμεσσιου, ὅτι ἐν παραλλαγῇ ἐγένετο.
                        </p>
                    </div>
                    <div type="textpart" subtype="verse" n="21">
                        <p>καὶ εἶπεν Ιωραμ Ζεῦξον·
                             καὶ ἔζευξεν ἅρμα. καὶ ἐξῆλθεν Ιωραμ βασιλεὺς Ισραηλ καὶ 
                            Οχοζιας βασιλεὺς Ιουδα, ἀνὴρ ἐν τῷ ἅρματι αὐτοῦ, καὶ ἐξῆλθον 
                            εἰς ἀπαντὴν Ιου καὶ εὗρον αὐτὸν ἐν τῇ μερίδι Ναβουθαι τοῦ Ιεζραηλίτου.
                        </p>
                    </div>
                    <div type="textpart" subtype="verse" n="22">
                        <p>καὶ ἐγένετο ὡς εἶδεν Ιωραμ τὸν Ιου, καὶ εἶπεν Εἰ εἰρήνη,
                             Ιου; καὶ εἶπεν Ιου Τί εἰρήνη; ἔτι αἱ πορνεῖαι Ιεζαβελ τῆς 
                            μητρός σου καὶ τὰ φάρμακα αὐτῆς τὰ πολλά.
                        </p>
                    </div>
                    <div type="textpart" subtype="verse" n="23">
                        <p>καὶ ἐπέστρεψεν 
                            Ιωραμ τὰς χεῖρας αὐτοῦ τοῦ φυγεῖν καὶ εἶπεν πρὸς Οχοζιαν Δόλος,
                             Οχοζια.
                        </p>
                    </div>
                    <div type="textpart" subtype="verse" n="24">
                        <p>καὶ ἔπλησεν Ιου τὴν χεῖρα αὐτοῦ ἐν τῷ τόξῳ καὶ 
                            ἐπάταξεν τὸν Ιωραμ ἀνὰ μέσον τῶν βραχιόνων αὐτοῦ, καὶ ἐξῆλθεν 
                            τὸ βέλος διὰ τῆς καρδίας αὐτοῦ, καὶ ἔκαμψεν ἐπὶ τὰ γόνατα αὐτοῦ.
                        </p>
                    </div>
                    <div type="textpart" subtype="verse" n="25">
                        <p>καὶ εἶπεν Ιου πρὸς Βαδεκαρ τὸν τριστάτην αὐτοῦ Ῥῖψον αὐτὸν
                            ἐν τῇ μερίδι ἀγροῦ Ναβουθαι τοῦ Ιεζραηλίτου· ὅτι μνημονεύω, 
                            ἐγὼ καὶ σὺ ἐπιβεβηκότες ἐπὶ ζεύγη ὀπίσω Αχααβ τοῦ πατρὸς αὐτοῦ,
                             καὶ κύριος ἔλαβεν ἐπ’ αὐτὸν τὸ λῆμμα τοῦτο λέγων
                        </p>
                    </div>
                    <div type="textpart" subtype="verse" n="26">
                        <p>Εἰ μὴ 
                            μετὰ τῶν αἱμάτων Ναβουθαι καὶ τὰ αἵματα τῶν υἱῶν αὐτοῦ εἶδον 
                            ἐχθές, φησὶν κύριος, καὶ ἀνταποδώσω αὐτῷ ἐν τῇ μερίδι ταύτῃ, 
                            φησὶν κύριος· καὶ νῦν ἄρας δὴ ῥῖψον αὐτὸν ἐν τῇ μερίδι κατὰ 
                            τὸ ῥῆμα κυρίου.
                        </p>
                    </div>
                    <div type="textpart" subtype="verse" n="27">
                        <p>καὶ Οχοζιας βασιλεὺς Ιουδα εἶδεν καὶ ἔφυγεν 
                            ὁδὸν Βαιθαγγαν, καὶ ἐδίωξεν ὀπίσω αὐτοῦ Ιου καὶ εἶπεν Καί γε 
                            αὐτόν· καὶ ἐπάταξεν αὐτὸν ἐν τῷ ἅρματι ἐν τῷ ἀναβαίνειν Γαι, 
                            ἥ ἐστιν Ιεβλααμ, καὶ ἔφυγεν εἰς Μαγεδδων καὶ ἀπέθανεν ἐκεῖ.
                        </p>
                    </div>
                    <div type="textpart" subtype="verse" n="28">
                        <p>καὶ ἐπεβίβασαν αὐτὸν οἱ παῖδες αὐτοῦ ἐπὶ τὸ ἅρμα καὶ ἤγαγον 
                            αὐτὸν εἰς Ιερουσαλημ καὶ ἔθαψαν αὐτὸν ἐν τῷ τάφῳ αὐτοῦ ἐν 
                            πόλει Δαυιδ. —
                        </p>
                    </div>
                    <div type="textpart" subtype="verse" n="29">
                        <p>καὶ ἐν ἔτει ἑνδεκάτῳ Ιωραμ βασιλέως Ισραηλ 
                            ἐβασίλευσεν Οχοζιας ἐπὶ Ιουδαν.
                        </p>
                    </div>
                    <div type="textpart" subtype="verse" n="30">
                        <p>Καὶ ἦλθεν Ιου εἰς Ιεζραελ· καὶ Ιεζαβελ ἤκουσεν καὶ ἐστιμίσατο
                             τοὺς ὀφθαλμοὺς αὐτῆς καὶ ἠγάθυνεν τὴν κεφαλὴν αὐτῆς καὶ 
                            διέκυψεν διὰ τῆς θυρίδος.
                        </p>
                    </div>
                    <div type="textpart" subtype="verse" n="31">
                        <p>καὶ Ιου εἰσεπορεύετο ἐν τῇ πόλει, καὶ 
                            εἶπεν Εἰ εἰρήνη, Ζαμβρι ὁ φονευτὴς τοῦ κυρίου αὐτοῦ;
                        </p>
                    </div>
                    <div type="textpart" subtype="verse" n="32">
                        <p>καὶ ἐπῆρεν
                             τὸ πρόσωπον αὐτοῦ εἰς τὴν θυρίδα καὶ εἶδεν αὐτὴν καὶ εἶπεν 
                            Τίς εἶ σύ; κατάβηθι μετ’ ἐμοῦ. καὶ κατέκυψαν πρὸς αὐτὸν δύο 
                            εὐνοῦχοι·
                        </p>
                    </div>
                    <div type="textpart" subtype="verse" n="33">
                        <p>καὶ εἶπεν Κυλίσατε αὐτήν· καὶ ἐκύλισαν αὐτήν, καὶ 
                            ἐρραντίσθη τοῦ αἵματος αὐτῆς πρὸς τὸν τοῖχον καὶ πρὸς τοὺς 
                            ἵππους, καὶ συνεπάτησαν αὐτήν.
                        </p>
                    </div>
                    <div type="textpart" subtype="verse" n="34">
                        <p>καὶ εἰσῆλθεν Ιου καὶ ἔφαγεν καὶ 
                            ἔπιεν καὶ εἶπεν Ἐπισκέψασθε δὴ τὴν κατηραμένην ταύτην καὶ θάψατε
                             αὐτήν, ὅτι θυγάτηρ βασιλέως ἐστίν.
                        </p>
                    </div>
                    <div type="textpart" subtype="verse" n="35">
                        <p>καὶ ἐπορεύθησαν θάψαι 
                            αὐτὴν καὶ οὐχ εὗρον ἐν αὐτῇ ἄλλο τι ἢ τὸ κρανίον καὶ οἱ πόδες 
                            καὶ τὰ ἴχνη τῶν χειρῶν.
                        </p>
                    </div>
                    <div type="textpart" subtype="verse" n="36">
                        <p>καὶ ἐπέστρεψαν καὶ ἀνήγγειλαν αὐτῷ, 
                            καὶ εἶπεν Λόγος κυρίου, ὃν ἐλάλησεν ἐν χειρὶ δούλου αὐτοῦ Ηλιου 
                            τοῦ Θεσβίτου λέγων Ἐν τῇ μερίδι Ιεζραελ καταφάγονται οἱ κύνες 
                            τὰς σάρκας Ιεζαβελ,
                        </p>
                    </div>
                    <div type="textpart" subtype="verse" n="37">
                        <p>καὶ ἔσται τὸ θνησιμαῖον Ιεζαβελ ὡς κοπρία 
                            ἐπὶ προσώπου τοῦ ἀγροῦ ἐν τῇ μερίδι Ιεζραελ ὥστε μὴ εἰπεῖν 
                            αὐτούς Ιεζαβελ.
                        </p>
                    </div>
                </div>
                <div type="textpart" subtype="chapter" n="10">
                    <div type="textpart" subtype="verse" n="1">
                        <p>Καὶ τῷ Αχααβ ἑβδομήκοντα υἱοὶ ἐν Σαμαρείᾳ. καὶ ἔγραψεν Ιου 
                            βιβλίον καὶ ἀπέστειλεν ἐν Σαμαρείᾳ πρὸς τοὺς ἄρχοντας Σαμαρείας 
                            καὶ πρὸς τοὺς πρεσβυτέρους καὶ πρὸς τοὺς τιθηνοὺς υἱῶν Αχααβ λέγων
                        </p>
                    </div>
                    <div type="textpart" subtype="verse" n="2">
                        <p>Καὶ νῦν ὡς ἐὰν ἔλθῃ τὸ βιβλίον τοῦτο πρὸς ὑμᾶς, μεθ’ ὑμῶν 
                            οἱ υἱοὶ τοῦ κυρίου ὑμῶν καὶ μεθ’ ὑμῶν τὸ ἅρμα καὶ οἱ ἵπποι καὶ 
                            πόλεις ὀχυραὶ καὶ τὰ ὅπλα,
                        </p>
                    </div>
                    <div type="textpart" subtype="verse" n="3">
                        <p>καὶ ὄψεσθε τὸν ἀγαθὸν καὶ τὸν εὐθῆ 
                            ἐν τοῖς υἱοῖς τοῦ κυρίου ὑμῶν καὶ καταστήσετε αὐτὸν ἐπὶ τὸν θρόνον
                             τοῦ πατρὸς αὐτοῦ καὶ πολεμεῖτε ὑπὲρ τοῦ οἴκου τοῦ κυρίου 
                            ὑμῶν.
                        </p>
                    </div>
                    <div type="textpart" subtype="verse" n="4">
                        <p>καὶ ἐφοβήθησαν σφόδρα καὶ εἶπον Ἰδοὺ οἱ δύο βασιλεῖς 
                            οὐκ ἔστησαν κατὰ πρόσωπον αὐτοῦ, καὶ πῶς στησόμεθα ἡμεῖς;
                        </p>
                    </div>
                    <div type="textpart" subtype="verse" n="5">
                        <p>καὶ ἀπέστειλαν οἱ ἐπὶ τοῦ οἴκου καὶ οἱ ἐπὶ τῆς πόλεως καὶ οἱ 
                            πρεσβύτεροι καὶ οἱ τιθηνοὶ πρὸς Ιου λέγοντες Παῖδές σου ἡμεῖς, 
                            καὶ ὅσα ἐὰν εἴπῃς πρὸς ἡμᾶς, ποιήσομεν· οὐ βασιλεύσομεν ἄνδρα, 
                            τὸ ἀγαθὸν ἐν ὀφθαλμοῖς σου ποιήσομεν.
                        </p>
                    </div>
                    <div type="textpart" subtype="verse" n="6">
                        <p>καὶ ἔγραψεν πρὸς αὐτοὺς 
                            βιβλίον δεύτερον λέγων Εἰ ἐμοὶ ὑμεῖς καὶ τῆς φωνῆς μου ὑμεῖς 
                            εἰσακούετε, λάβετε τὴν κεφαλὴν ἀνδρῶν τῶν υἱῶν τοῦ κυρίου 
                            ὑμῶν καὶ ἐνέγκατε πρός με ὡς ἡ ὥρα αὔριον εἰς Ιεζραελ. καὶ οἱ 
                            υἱοὶ τοῦ βασιλέως ἦσαν ἑβδομήκοντα ἄνδρες· οὗτοι ἁδροὶ τῆς 
                            πόλεως ἐξέτρεφον αὐτούς.
                        </p>
                    </div>
                    <div type="textpart" subtype="verse" n="7">
                        <p>καὶ ἐγένετο ὡς ἦλθεν τὸ βιβλίον πρὸς 
                            αὐτούς, καὶ ἔλαβον τοὺς υἱοὺς τοῦ βασιλέως καὶ ἔσφαξαν αὐτούς, 
                            ἑβδομήκοντα ἄνδρας, καὶ ἔθηκαν τὰς κεφαλὰς αὐτῶν ἐν καρτάλλοις
                             καὶ ἀπέστειλαν αὐτὰς πρὸς αὐτὸν εἰς Ιεζραελ.
                        </p>
                    </div>
                    <div type="textpart" subtype="verse" n="8">
                        <p>καὶ ἦλθεν ὁ 
                            ἄγγελος καὶ ἀπήγγειλεν λέγων Ἤνεγκαν τὰς κεφαλὰς τῶν υἱῶν 
                            τοῦ βασιλέως· καὶ εἶπεν Θέτε αὐτὰς βουνοὺς δύο παρὰ τὴν θύραν 
                            τῆς πύλης εἰς πρωί.
                        </p>
                    </div>
                    <div type="textpart" subtype="verse" n="9">
                        <p>καὶ ἐγένετο πρωὶ καὶ ἐξῆλθεν καὶ ἔστη ἐν 
                            τῷ πυλῶνι τῆς πόλεως καὶ εἶπεν πρὸς πάντα τὸν λαόν Δίκαιοι 
                            ὑμεῖς, ἰδοὺ ἐγώ εἰμι συνεστράφην ἐπὶ τὸν κύριόν μου καὶ ἀπέκτεινα 
                            αὐτόν· καὶ τίς ἐπάταξεν πάντας τούτους;
                        </p>
                    </div>
                    <div type="textpart" subtype="verse" n="10">
                        <p>ἴδετε αφφω ὅτι οὐ 
                            πεσεῖται ἀπὸ τοῦ ῥήματος κυρίου εἰς τὴν γῆν, οὗ ἐλάλησεν κύριος 
                            ἐπὶ τὸν οἶκον Αχααβ· καὶ κύριος ἐποίησεν ὅσα ἐλάλησεν ἐν χειρὶ 
                            δούλου αὐτοῦ Ηλιου. —
                        </p>
                    </div>
                    <div type="textpart" subtype="verse" n="11">
                        <p>καὶ ἐπάταξεν Ιου πάντας τοὺς καταλειφθέντας
                             ἐν τῷ οἴκῳ Αχααβ ἐν Ιεζραελ καὶ πάντας τοὺς ἁδροὺς
                            αὐτοῦ καὶ τοὺς γνωστοὺς αὐτοῦ καὶ τοὺς ἱερεῖς αὐτοῦ ὥστε μὴ 
                            καταλιπεῖν αὐτοῦ κατάλειμμα.
                        </p>
                    </div>
                    <div type="textpart" subtype="verse" n="12">
                        <p>Καὶ ἀνέστη καὶ ἐπορεύθη εἰς Σαμάρειαν. αὐτὸς ἐν Βαιθακαδ 
                            τῶν ποιμένων ἐν τῇ ὁδῷ,
                        </p>
                    </div>
                    <div type="textpart" subtype="verse" n="13">
                        <p>καὶ Ιου εὗρεν τοὺς ἀδελφοὺς Οχοζιου 
                            βασιλέως Ιουδα καὶ εἶπεν Τίνες ὑμεῖς; καὶ εἶπον Οἱ ἀδελφοὶ Οχοζιου
                             ἡμεῖς καὶ κατέβημεν εἰς εἰρήνην τῶν υἱῶν τοῦ βασιλέως καὶ 
                            τῶν υἱῶν τῆς δυναστευούσης.
                        </p>
                    </div>
                    <div type="textpart" subtype="verse" n="14">
                        <p>καὶ εἶπεν Συλλάβετε αὐτοὺς ζῶντας·
                             καὶ συνέλαβον αὐτοὺς ζῶντας. καὶ ἔσφαξαν αὐτοὺς εἰς Βαιθακαδ,
                             τεσσαράκοντα καὶ δύο ἄνδρας, οὐ κατέλιπεν ἄνδρα ἐξ αὐτῶν. 
                            —
                        </p>
                    </div>
                    <div type="textpart" subtype="verse" n="15">
                        <p>καὶ ἐπορεύθη ἐκεῖθεν καὶ εὗρεν τὸν Ιωναδαβ υἱὸν Ρηχαβ ἐν 
                            τῇ ὁδῷ εἰς ἀπαντὴν αὐτοῦ, καὶ εὐλόγησεν αὐτόν. καὶ εἶπεν πρὸς 
                            αὐτὸν Ιου Εἰ ἔστιν καρδία σου μετὰ καρδίας μου εὐθεῖα καθὼς ἡ 
                            καρδία μου μετὰ τῆς καρδίας σου; καὶ εἶπεν Ιωναδαβ Ἔστιν. καὶ 
                            εἶπεν Ιου Καὶ εἰ ἔστιν, δὸς τὴν χεῖρά σου. καὶ ἔδωκεν τὴν χεῖρα 
                            αὐτοῦ, καὶ ἀνεβίβασεν αὐτὸν πρὸς αὐτὸν ἐπὶ τὸ ἅρμα
                        </p>
                    </div>
                    <div type="textpart" subtype="verse" n="16">
                        <p>καὶ εἶπεν 
                            πρὸς αὐτόν Δεῦρο μετ’ ἐμοῦ καὶ ἰδὲ ἐν τῷ ζηλῶσαί με τῷ κυρίῳ 
                            Σαβαωθ· καὶ ἐπεκάθισεν αὐτὸν ἐν τῷ ἅρματι αὐτοῦ. —
                        </p>
                    </div>
                    <div type="textpart" subtype="verse" n="17">
                        <p>καὶ 
                            εἰσῆλθεν εἰς Σαμάρειαν καὶ ἐπάταξεν πάντας τοὺς καταλειφθέντας 
                            τοῦ Αχααβ ἐν Σαμαρείᾳ ἕως τοῦ ἀφανίσαι αὐτὸν κατὰ τὸ ῥῆμα 
                            κυρίου, ὃ ἐλάλησεν πρὸς Ηλιου.
                        </p>
                    </div>
                    <div type="textpart" subtype="verse" n="18">
                        <p>Καὶ συνήθροισεν Ιου πάντα τὸν λαὸν καὶ εἶπεν πρὸς αὐτούς 
                            Αχααβ ἐδούλευσεν τῷ Βααλ ὀλίγα, καί γε Ιου δουλεύσει αὐτῷ 
                            πολλά·
                        </p>
                    </div>
                    <div type="textpart" subtype="verse" n="19">
                        <p>καὶ νῦν, πάντες οἱ προφῆται τοῦ Βααλ, πάντας τοὺς 
                            δούλους αὐτοῦ καὶ τοὺς ἱερεῖς αὐτοῦ καλέσατε πρός με, ἀνὴρ μὴ 
                            ἐπισκεπήτω, ὅτι θυσία μεγάλη μοι τῷ Βααλ· πᾶς, ὃς ἐὰν ἐπισκεπῇ, 
                            οὐ ζήσεται. καὶ Ιου ἐποίησεν ἐν πτερνισμῷ, ἵνα ἀπολέσῃ τοὺς 
                            δούλους τοῦ Βααλ.
                        </p>
                    </div>
                    <div type="textpart" subtype="verse" n="20">
                        <p>καὶ εἶπεν Ιου Ἁγιάσατε ἱερείαν τῷ Βααλ· 
                            καὶ ἐκήρυξαν.
                        </p>
                    </div>
                    <div type="textpart" subtype="verse" n="21">
                        <p>καὶ ἀπέστειλεν Ιου ἐν παντὶ Ισραηλ λέγων Καὶ νῦν 
                            πάντες οἱ δοῦλοι τοῦ Βααλ καὶ πάντες οἱ ἱερεῖς αὐτοῦ καὶ πάντες 
                            οἱ προφῆται αὐτοῦ, μηδεὶς ἀπολειπέσθω, ὅτι θυσίαν μεγάλην ποιῶ· 
                            ὃς ἂν ἀπολειφθῇ, οὐ ζήσεται. καὶ ἦλθον πάντες οἱ δοῦλοι τοῦ 
                            Βααλ καὶ πάντες οἱ ἱερεῖς αὐτοῦ καὶ πάντες οἱ προφῆται αὐτοῦ· 
                            οὐ κατελείφθη ἀνήρ, ὃς οὐ παρεγένετο. καὶ εἰσῆλθον εἰς τὸν οἶκον
                             τοῦ Βααλ, καὶ ἐπλήσθη ὁ οἶκος τοῦ Βααλ στόμα εἰς στόμα.
                        </p>
                    </div>
                    <div type="textpart" subtype="verse" n="22">
                        <p>καὶ εἶπεν Ιου τῷ ἐπὶ τοῦ οἴκου μεσθααλ Ἐξάγαγε ἐνδύματα πᾶσι 
                            τοῖς δούλοις τοῦ Βααλ· καὶ ἐξήνεγκεν αὐτοῖς ὁ στολιστής.
                        </p>
                    </div>
                    <div type="textpart" subtype="verse" n="23">
                        <p>καὶ 
                            εἰσῆλθεν Ιου καὶ Ιωναδαβ υἱὸς Ρηχαβ εἰς οἶκον τοῦ Βααλ καὶ εἶπεν
                             τοῖς δούλοις τοῦ Βααλ Ἐρευνήσατε καὶ ἴδετε εἰ ἔστιν μεθ’ 
                            ὑμῶν τῶν δούλων κυρίου, ὅτι ἀλλ’ ἢ οἱ δοῦλοι τοῦ Βααλ μονώτατοι.
                        </p>
                    </div>
                    <div type="textpart" subtype="verse" n="24">
                        <p>καὶ εἰσῆλθεν τοῦ ποιῆσαι τὰ θύματα καὶ τὰ ὁλοκαυτώματα. 
                            καὶ Ιου ἔταξεν ἑαυτῷ ἔξω ὀγδοήκοντα ἄνδρας καὶ εἶπεν Ἀνήρ, ὃς 
                            ἐὰν διασωθῇ ἀπὸ τῶν ἀνδρῶν, ὧν ἐγὼ ἀνάγω ἐπὶ χεῖρας ὑμῶν, 
                            ἡ ψυχὴ αὐτοῦ ἀντὶ τῆς ψυχῆς αὐτοῦ.
                        </p>
                    </div>
                    <div type="textpart" subtype="verse" n="25">
                        <p>καὶ ἐγένετο ὡς συνετέλεσεν
                             ποιῶν τὴν ὁλοκαύτωσιν, καὶ εἶπεν Ιου τοῖς παρατρέχουσιν 
                            καὶ τοῖς τριστάταις Εἰσελθόντες πατάξατε αὐτούς, ἀνὴρ μὴ ἐξελθάτω
                             ἐξ αὐτῶν· καὶ ἐπάταξαν αὐτοὺς ἐν στόματι ῥομφαίας, καὶ 
                            ἔρριψαν οἱ παρατρέχοντες καὶ οἱ τριστάται καὶ ἐπορεύθησαν ἕως 
                            πόλεως οἴκου τοῦ Βααλ.
                        </p>
                    </div>
                    <div type="textpart" subtype="verse" n="26">
                        <p>καὶ ἐξήνεγκαν τὴν στήλην τοῦ Βααλ 
                            καὶ ἐνέπρησαν αὐτήν.
                        </p>
                    </div>
                    <div type="textpart" subtype="verse" n="27">
                        <p>καὶ κατέσπασαν τὰς στήλας τοῦ Βααλ καὶ 
                            καθεῖλον τὸν οἶκον τοῦ Βααλ καὶ ἔταξαν αὐτὸν εἰς λυτρῶνας ἕως 
                            τῆς ἡμέρας ταύτης.
                        </p>
                    </div>
                    <div type="textpart" subtype="verse" n="28">
                        <p>Καὶ ἠφάνισεν Ιου τὸν Βααλ ἐξ Ισραηλ·
                        </p>
                    </div>
                    <div type="textpart" subtype="verse" n="29">
                        <p>πλὴν ἁμαρτιῶν Ιεροβοαμ
                             υἱοῦ Ναβατ, ὃς ἐξήμαρτεν τὸν Ισραηλ, οὐκ ἀπέστη Ιου ἀπὸ 
                            ὄπισθεν αὐτῶν, αἱ δαμάλεις αἱ χρυσαῖ ἐν Βαιθηλ καὶ ἐν Δαν.
                        </p>
                    </div>
                    <div type="textpart" subtype="verse" n="30">
                        <p>καὶ εἶπεν κύριος πρὸς Ιου Ἀνθ’ ὧν ὅσα ἠγάθυνας ποιῆσαι τὸ 
                            εὐθὲς ἐν ὀφθαλμοῖς μου καὶ πάντα, ὅσα ἐν τῇ καρδίᾳ μου, ἐποίησας
                             τῷ οἴκῳ Αχααβ, υἱοὶ τέταρτοι καθήσονταί σοι ἐπὶ θρόνου 
                            Ισραηλ.
                        </p>
                    </div>
                    <div type="textpart" subtype="verse" n="31">
                        <p>καὶ Ιου οὐκ ἐφύλαξεν πορεύεσθαι ἐν νόμῳ κυρίου θεοῦ 
                            Ισραηλ ἐν ὅλῃ καρδίᾳ αὐτοῦ, οὐκ ἀπέστη ἐπάνωθεν ἁμαρτιῶν Ιεροβοαμ
                             υἱοῦ Ναβατ, ὃς ἐξήμαρτεν τὸν Ισραηλ. —
                        </p>
                    </div>
                    <div type="textpart" subtype="verse" n="32">
                        <p>ἐν ταῖς ἡμέραις 
                            ἐκείναις ἤρξατο κύριος συγκόπτειν ἐν τῷ Ισραηλ, καὶ ἐπάταξεν 
                            αὐτοὺς Αζαηλ ἐν παντὶ ὁρίῳ Ισραηλ
                        </p>
                    </div>
                    <div type="textpart" subtype="verse" n="33">
                        <p>ἀπὸ τοῦ Ιορδάνου κατ’ ἀνατολὰς
                             ἡλίου, πᾶσαν τὴν γῆν Γαλααδ τοῦ Γαδδι καὶ τοῦ Ρουβην 
                            καὶ τοῦ Μανασση ἀπὸ Αροηρ, ἥ ἐστιν ἐπὶ τοῦ χείλους χειμάρρου 
                            Αρνων, καὶ τὴν Γαλααδ καὶ τὴν Βασαν.
                        </p>
                    </div>
                    <div type="textpart" subtype="verse" n="34">
                        <p>καὶ τὰ λοιπὰ τῶν λόγων 
                            Ιου καὶ πάντα, ὅσα ἐποίησεν, καὶ πᾶσα ἡ δυναστεία αὐτοῦ καὶ
                            τὰς συνάψεις, ἃς συνῆψεν, οὐχὶ ταῦτα γεγραμμένα ἐπὶ βιβλίῳ λόγων
                             τῶν ἡμερῶν τοῖς βασιλεῦσιν Ισραηλ;
                        </p>
                    </div>
                    <div type="textpart" subtype="verse" n="35">
                        <p>καὶ ἐκοιμήθη Ιου μετὰ 
                            τῶν πατέρων αὐτοῦ, καὶ ἔθαψαν αὐτὸν ἐν Σαμαρείᾳ· καὶ ἐβασίλευσεν
                             Ιωαχας υἱὸς αὐτοῦ ἀντ’ αὐτοῦ.
                        </p>
                    </div>
                    <div type="textpart" subtype="verse" n="36">
                        <p>καὶ αἱ ἡμέραι, ἃς ἐβασίλευσεν
                             Ιου ἐπὶ Ισραηλ, εἴκοσι ὀκτὼ ἔτη ἐν Σαμαρείᾳ.
                        </p>
                    </div>
                </div>
                <div type="textpart" subtype="chapter" n="11">
                    <div type="textpart" subtype="verse" n="1">
                        <p>Καὶ Γοθολια ἡ μήτηρ Οχοζιου εἶδεν ὅτι ἀπέθανον οἱ υἱοὶ αὐτῆς, 
                            καὶ ἀπώλεσεν πᾶν τὸ σπέρμα τῆς βασιλείας.
                        </p>
                    </div>
                    <div type="textpart" subtype="verse" n="2">
                        <p>καὶ ἔλαβεν Ιωσαβεε 
                            θυγάτηρ τοῦ βασιλέως Ιωραμ ἀδελφὴ Οχοζιου τὸν Ιωας υἱὸν ἀδελφοῦ
                             αὐτῆς καὶ ἔκλεψεν αὐτὸν ἐκ μέσου τῶν υἱῶν τοῦ βασιλέως 
                            τῶν θανατουμένων, αὐτὸν καὶ τὴν τροφὸν αὐτοῦ, ἐν τῷ ταμιείῳ 
                            τῶν κλινῶν καὶ ἔκρυψεν αὐτὸν ἀπὸ προσώπου Γοθολιας, καὶ οὐκ 
                            ἐθανατώθη.
                        </p>
                    </div>
                    <div type="textpart" subtype="verse" n="3">
                        <p>καὶ ἦν μετ’ αὐτῆς ἐν οἴκῳ κυρίου κρυβόμενος ἓξ ἔτη· 
                            καὶ Γοθολια βασιλεύουσα ἐπὶ τῆς γῆς.
                        </p>
                    </div>
                    <div type="textpart" subtype="verse" n="4">
                        <p>καὶ ἐν τῷ ἔτει τῷ ἑβδόμῳ 
                            ἀπέστειλεν Ιωδαε ὁ ἱερεὺς καὶ ἔλαβεν τοὺς ἑκατοντάρχους, τὸν 
                            Χορρι καὶ τὸν Ρασιμ, καὶ ἀπήγαγεν αὐτοὺς πρὸς αὐτὸν εἰς οἶκον 
                            κυρίου καὶ διέθετο αὐτοῖς διαθήκην κυρίου καὶ ὥρκισεν αὐτοὺς 
                            ἐνώπιον κυρίου, καὶ ἔδειξεν αὐτοῖς Ιωδαε τὸν υἱὸν τοῦ βασιλέως 
                            καὶ ἐνετείλατο αὐτοῖς λέγων Οὗτος ὁ λόγος, ὃν ποιήσετε·
                        </p>
                    </div>
                    <div type="textpart" subtype="verse" n="5">
                        <p>τὸ 
                            τρίτον ἐξ ὑμῶν εἰσελθέτω τὸ σάββατον καὶ φυλάξετε φυλακὴν 
                            οἴκου τοῦ βασιλέως ἐν τῷ πυλῶνι
                        </p>
                    </div>
                    <div type="textpart" subtype="verse" n="6">
                        <p>καὶ τὸ τρίτον ἐν τῇ πύλῃ τῶν 
                            ὁδῶν καὶ τὸ τρίτον τῆς πύλης ὀπίσω τῶν παρατρεχόντων· καὶ 
                            φυλάξετε τὴν φυλακὴν τοῦ οἴκου·
                        </p>
                    </div>
                    <div type="textpart" subtype="verse" n="7">
                        <p>καὶ δύο χεῖρες ἐν ὑμῖν, πᾶς 
                            ὁ ἐκπορευόμενος τὸ σάββατον, καὶ φυλάξουσιν τὴν φυλακὴν οἴκου 
                            κυρίου πρὸς τὸν βασιλέα·
                        </p>
                    </div>
                    <div type="textpart" subtype="verse" n="8">
                        <p>καὶ κυκλώσατε ἐπὶ τὸν βασιλέα κύκλῳ, 
                            ἀνὴρ καὶ τὸ σκεῦος αὐτοῦ ἐν χειρὶ αὐτοῦ, καὶ ὁ εἰσπορευόμενος 
                            εἰς τὰ σαδηρωθ ἀποθανεῖται. καὶ ἐγένετο μετὰ τοῦ βασιλέως ἐν 
                            τῷ ἐκπορεύεσθαι αὐτὸν καὶ ἐν τῷ εἰσπορεύεσθαι αὐτόν.
                        </p>
                    </div>
                    <div type="textpart" subtype="verse" n="9">
                        <p>καὶ ἐποίησαν
                             οἱ ἑκατόνταρχοι πάντα, ὅσα ἐνετείλατο Ιωδαε ὁ συνετός,
                            καὶ ἔλαβεν ἀνὴρ τοὺς ἄνδρας αὐτοῦ τοὺς εἰσπορευομένους τὸ 
                            σάββατον μετὰ τῶν ἐκπορευομένων τὸ σάββατον καὶ εἰσῆλθεν 
                            πρὸς Ιωδαε τὸν ἱερέα.
                        </p>
                    </div>
                    <div type="textpart" subtype="verse" n="10">
                        <p>καὶ ἔδωκεν ὁ ἱερεὺς τοῖς ἑκατοντάρχαις 
                            τοὺς σειρομάστας καὶ τοὺς τρισσοὺς τοῦ βασιλέως Δαυιδ τοὺς 
                            ἐν οἴκῳ κυρίου.
                        </p>
                    </div>
                    <div type="textpart" subtype="verse" n="11">
                        <p>καὶ ἔστησαν οἱ παρατρέχοντες, ἀνὴρ καὶ τὸ σκεῦος
                             αὐτοῦ ἐν τῇ χειρὶ αὐτοῦ, ἀπὸ τῆς ὠμίας τοῦ οἴκου τῆς δεξιᾶς 
                            ἕως τῆς ὠμίας τοῦ οἴκου τῆς εὐωνύμου τοῦ θυσιαστηρίου καὶ τοῦ 
                            οἴκου ἐπὶ τὸν βασιλέα κύκλῳ.
                        </p>
                    </div>
                    <div type="textpart" subtype="verse" n="12">
                        <p>καὶ ἐξαπέστειλεν τὸν υἱὸν τοῦ 
                            βασιλέως καὶ ἔδωκεν ἐπ’ αὐτὸν τὸ νεζερ καὶ τὸ μαρτύριον καὶ 
                            ἐβασίλευσεν αὐτὸν καὶ ἔχρισεν αὐτόν, καὶ ἐκρότησαν τῇ χειρὶ καὶ 
                            εἶπαν Ζήτω ὁ βασιλεύς.
                        </p>
                    </div>
                    <div type="textpart" subtype="verse" n="13">
                        <p>καὶ ἤκουσεν Γοθολια τὴν φωνὴν τῶν 
                            τρεχόντων τοῦ λαοῦ καὶ εἰσῆλθεν πρὸς τὸν λαὸν εἰς οἶκον κυρίου.
                        </p>
                    </div>
                    <div type="textpart" subtype="verse" n="14">
                        <p>καὶ εἶδεν καὶ ἰδοὺ ὁ βασιλεὺς εἱστήκει ἐπὶ τοῦ στύλου κατὰ τὸ 
                            κρίμα, καὶ οἱ ᾠδοὶ καὶ αἱ σάλπιγγες πρὸς τὸν βασιλέα, καὶ πᾶς ὁ 
                            λαὸς τῆς γῆς χαίρων καὶ σαλπίζων ἐν σάλπιγξιν· καὶ διέρρηξεν 
                            Γοθολια τὰ ἱμάτια ἑαυτῆς καὶ ἐβόησεν Σύνδεσμος σύνδεσμος.
                        </p>
                    </div>
                    <div type="textpart" subtype="verse" n="15">
                        <p>καὶ 
                            ἐνετείλατο Ιωδαε ὁ ἱερεὺς τοῖς ἑκατοντάρχαις τοῖς ἐπισκόποις τῆς 
                            δυνάμεως καὶ εἶπεν πρὸς αὐτούς Ἐξαγάγετε αὐτὴν ἔσωθεν τῶν 
                            σαδηρωθ, καὶ ὁ εἰσπορευόμενος ὀπίσω αὐτῆς θανάτῳ θανατωθήσεται
                             ῥομφαίᾳ· ὅτι εἶπεν ὁ ἱερεύς Καὶ μὴ ἀποθάνῃ ἐν οἴκῳ κυρίου.
                        </p>
                    </div>
                    <div type="textpart" subtype="verse" n="16">
                        <p>καὶ ἐπέθηκαν αὐτῇ χεῖρας, καὶ εἰσῆλθεν ὁδὸν εἰσόδου τῶν ἵππων 
                            οἴκου τοῦ βασιλέως καὶ ἀπέθανεν ἐκεῖ. —
                        </p>
                    </div>
                    <div type="textpart" subtype="verse" n="17">
                        <p>καὶ διέθετο Ιωδαε διαθήκην
                             ἀνὰ μέσον κυρίου καὶ ἀνὰ μέσον τοῦ βασιλέως καὶ ἀνὰ μέσον
                             τοῦ λαοῦ τοῦ εἶναι εἰς λαὸν τῷ κυρίῳ, καὶ ἀνὰ μέσον τοῦ 
                            βασιλέως καὶ ἀνὰ μέσον τοῦ λαοῦ.
                        </p>
                    </div>
                    <div type="textpart" subtype="verse" n="18">
                        <p>καὶ εἰσῆλθεν πᾶς ὁ λαὸς τῆς 
                            γῆς εἰς οἶκον τοῦ Βααλ καὶ κατέσπασαν αὐτὸν καὶ τὰ θυσιαστήρια 
                            αὐτοῦ καὶ τὰς εἰκόνας αὐτοῦ συνέτριψαν ἀγαθῶς καὶ τὸν Ματθαν 
                            τὸν ἱερέα τοῦ Βααλ ἀπέκτειναν κατὰ πρόσωπον τῶν θυσιαστηρίων, 
                            καὶ ἔθηκεν ὁ ἱερεὺς ἐπισκόπους εἰς τὸν οἶκον κυρίου.
                        </p>
                    </div>
                    <div type="textpart" subtype="verse" n="19">
                        <p>καὶ ἔλαβεν 
                            τοὺς ἑκατοντάρχους καὶ τὸν Χορρι καὶ τὸν Ρασιμ καὶ πάντα τὸν 
                            λαὸν τῆς γῆς, καὶ κατήγαγον τὸν βασιλέα ἐξ οἴκου κυρίου, καὶ 
                            εἰσῆλθεν ὁδὸν πύλης τῶν παρατρεχόντων οἴκου τοῦ βασιλέως, καὶ 
                            ἐκάθισαν αὐτὸν ἐπὶ τοῦ θρόνου τῶν βασιλέων.
                        </p>
                    </div>
                    <div type="textpart" subtype="verse" n="20">
                        <p>καὶ ἐχάρη πᾶς ὁ
                            λαὸς τῆς γῆς, καὶ ἡ πόλις ἡσύχασεν· καὶ τὴν Γοθολιαν ἐθανάτωσαν
                             ἐν ῥομφαίᾳ ἐν οἴκῳ τοῦ βασιλέως.
                        </p>
                    </div>
                </div>
                <div type="textpart" subtype="chapter" n="12">
                    <div type="textpart" subtype="verse" n="1">
                        <p>Υἱὸς ἐτῶν ἑπτὰ Ιωας ἐν τῷ βασιλεύειν αὐτόν.
                        </p>
                    </div>
                    <div type="textpart" subtype="verse" n="2">
                        <p>ἐν ἔτει ἑβδόμῳ 
                            τῷ Ιου ἐβασίλευσεν Ιωας καὶ τεσσαράκοντα ἔτη ἐβασίλευσεν ἐν 
                            Ιερουσαλημ, καὶ ὄνομα τῆς μητρὸς αὐτοῦ Αβια ἐκ τῆς Βηρσαβεε.
                        </p>
                    </div>
                    <div type="textpart" subtype="verse" n="3">
                        <p>καὶ ἐποίησεν Ιωας τὸ εὐθὲς ἐνώπιον κυρίου πάσας τὰς ἡμέρας, 
                            ἃς ἐφώτισεν αὐτὸν Ιωδαε ὁ ἱερεύς·
                        </p>
                    </div>
                    <div type="textpart" subtype="verse" n="4">
                        <p>πλὴν τῶν ὑψηλῶν οὐ μετεστάθησαν,
                             καὶ ἐκεῖ ἔτι ὁ λαὸς ἐθυσίαζεν καὶ ἐθυμίων ἐν τοῖς ὑψηλοῖς.
                        </p>
                    </div>
                    <div type="textpart" subtype="verse" n="5">
                        <p>Καὶ εἶπεν Ιωας πρὸς τοὺς ἱερεῖς Πᾶν τὸ ἀργύριον τῶν ἁγίων 
                            τὸ εἰσοδιαζόμενον ἐν τῷ οἴκῳ κυρίου, ἀργύριον συντιμήσεως, ἀνὴρ 
                            ἀργύριον λαβὼν συντιμήσεως, πᾶν ἀργύριον, ὃ ἐὰν ἀναβῇ ἐπὶ καρδίαν
                             ἀνδρὸς ἐνεγκεῖν ἐν οἴκῳ κυρίου,
                        </p>
                    </div>
                    <div type="textpart" subtype="verse" n="6">
                        <p>λαβέτωσαν ἑαυτοῖς οἱ ἱερεῖς 
                            ἀνὴρ ἀπὸ τῆς πράσεως αὐτῶν, καὶ αὐτοὶ κρατήσουσιν τὸ βεδεκ 
                            τοῦ οἴκου εἰς πάντα, οὗ ἐὰν εὑρεθῇ ἐκεῖ βεδεκ.
                        </p>
                    </div>
                    <div type="textpart" subtype="verse" n="7">
                        <p>καὶ ἐγενήθη ἐν 
                            τῷ εἰκοστῷ καὶ τρίτῳ ἔτει τῷ βασιλεῖ Ιωας οὐκ ἐκραταίωσαν οἱ 
                            ἱερεῖς τὸ βεδεκ τοῦ οἴκου.
                        </p>
                    </div>
                    <div type="textpart" subtype="verse" n="8">
                        <p>καὶ ἐκάλεσεν Ιωας ὁ βασιλεὺς Ιωδαε 
                            τὸν ἱερέα καὶ τοὺς ἱερεῖς καὶ εἶπεν πρὸς αὐτούς Τί ὅτι οὐκ ἐκραταιοῦτε
                             τὸ βεδεκ τοῦ οἴκου; καὶ νῦν μὴ λάβητε ἀργύριον ἀπὸ 
                            τῶν πράσεων ὑμῶν, ὅτι εἰς τὸ βεδεκ τοῦ οἴκου δώσετε αὐτό.
                        </p>
                    </div>
                    <div type="textpart" subtype="verse" n="9">
                        <p>καὶ 
                            συνεφώνησαν οἱ ἱερεῖς τοῦ μὴ λαβεῖν ἀργύριον παρὰ τοῦ λαοῦ 
                            καὶ τοῦ μὴ ἐνισχῦσαι τὸ βεδεκ τοῦ οἴκου.
                        </p>
                    </div>
                    <div type="textpart" subtype="verse" n="10">
                        <p>καὶ ἔλαβεν Ιωδαε ὁ 
                            ἱερεὺς κιβωτὸν μίαν καὶ ἔτρησεν τρώγλην ἐπὶ τῆς σανίδος αὐτῆς 
                            καὶ ἔδωκεν αὐτὴν παρὰ ιαμιβιν ἐν τῷ οἴκῳ ἀνδρὸς οἴκου κυρίου, 
                            καὶ ἔδωκαν οἱ ἱερεῖς οἱ φυλάσσοντες τὸν σταθμὸν πᾶν τὸ ἀργύριον
                             τὸ εὑρεθὲν ἐν οἴκῳ κυρίου.
                        </p>
                    </div>
                    <div type="textpart" subtype="verse" n="11">
                        <p>καὶ ἐγένετο ὡς εἶδον ὅτι πολὺ 
                            τὸ ἀργύριον ἐν τῇ κιβωτῷ, καὶ ἀνέβη ὁ γραμματεὺς τοῦ βασιλέως 
                            καὶ ὁ ἱερεὺς ὁ μέγας καὶ ἔσφιγξαν καὶ ἠρίθμησαν τὸ ἀργύριον τὸ 
                            εὑρεθὲν ἐν οἴκῳ κυρίου.
                        </p>
                    </div>
                    <div type="textpart" subtype="verse" n="12">
                        <p>καὶ ἔδωκαν τὸ ἀργύριον τὸ ἑτοιμασθὲν 
                            ἐπὶ χεῖρας ποιούντων τὰ ἔργα τῶν ἐπισκόπων οἴκου κυρίου, καὶ 
                            ἐξέδοσαν τοῖς τέκτοσιν τῶν ξύλων καὶ τοῖς οἰκοδόμοις τοῖς ποιοῦσιν
                             ἐν οἴκῳ κυρίου
                        </p>
                    </div>
                    <div type="textpart" subtype="verse" n="13">
                        <p>καὶ τοῖς τειχισταῖς καὶ τοῖς λατόμοις τῶν 
                            λίθων τοῦ κτήσασθαι ξύλα καὶ λίθους λατομητοὺς τοῦ κατασχεῖν 
                            τὸ βεδεκ οἴκου κυρίου εἰς πάντα, ὅσα ἐξωδιάσθη ἐπὶ τὸν οἶκον 
                            τοῦ κραταιῶσαι·
                        </p>
                    </div>
                    <div type="textpart" subtype="verse" n="14">
                        <p>πλὴν οὐ ποιηθήσεται οἴκῳ κυρίου θύραι ἀργυραῖ,
                            ἧλοι, φιάλαι καὶ σάλπιγγες, πᾶν σκεῦος χρυσοῦν καὶ σκεῦος 
                            ἀργυροῦν, ἐκ τοῦ ἀργυρίου τοῦ εἰσενεχθέντος ἐν οἴκῳ κυρίου,
                        </p>
                    </div>
                    <div type="textpart" subtype="verse" n="15">
                        <p>ὅτι τοῖς ποιοῦσιν τὰ ἔργα δώσουσιν αὐτό, καὶ ἐκραταίωσαν ἐν 
                            αὐτῷ τὸν οἶκον κυρίου.
                        </p>
                    </div>
                    <div type="textpart" subtype="verse" n="16">
                        <p>καὶ οὐκ ἐξελογίζοντο τοὺς ἄνδρας, οἷς 
                            ἐδίδουν τὸ ἀργύριον ἐπὶ χεῖρας αὐτῶν δοῦναι τοῖς ποιοῦσιν τὰ 
                            ἔργα, ὅτι ἐν πίστει αὐτῶν ποιοῦσιν.
                        </p>
                    </div>
                    <div type="textpart" subtype="verse" n="17">
                        <p>ἀργύριον περὶ ἁμαρτίας καὶ 
                            ἀργύριον περὶ πλημμελείας, ὅ τι εἰσηνέχθη ἐν οἴκῳ κυρίου, τοῖς 
                            ἱερεῦσιν ἐγένετο.
                        </p>
                    </div>
                    <div type="textpart" subtype="verse" n="18">
                        <p>Τότε ἀνέβη Αζαηλ βασιλεὺς Συρίας καὶ ἐπολέμησεν ἐπὶ Γεθ 
                            καὶ προκατελάβετο αὐτήν. καὶ ἔταξεν Αζαηλ τὸ πρόσωπον αὐτοῦ 
                            ἀναβῆναι ἐπὶ Ιερουσαλημ.
                        </p>
                    </div>
                    <div type="textpart" subtype="verse" n="19">
                        <p>καὶ ἔλαβεν Ιωας βασιλεὺς Ιουδα πάντα 
                            τὰ ἅγια, ὅσα ἡγίασεν Ιωσαφατ καὶ Ιωραμ καὶ Οχοζιας οἱ πατέρες 
                            αὐτοῦ καὶ βασιλεῖς Ιουδα, καὶ τὰ ἅγια αὐτοῦ καὶ πᾶν τὸ χρυσίον τὸ 
                            εὑρεθὲν ἐν θησαυροῖς οἴκου κυρίου καὶ οἴκου τοῦ βασιλέως καὶ ἀπέστειλεν
                             τῷ Αζαηλ βασιλεῖ Συρίας, καὶ ἀνέβη ἀπὸ Ιερουσαλημ.
                        </p>
                    </div>
                    <div type="textpart" subtype="verse" n="20">
                        <p>καὶ τὰ λοιπὰ τῶν λόγων Ιωας καὶ πάντα, ὅσα ἐποίησεν, οὐκ 
                            ἰδοὺ ταῦτα γεγραμμένα ἐπὶ βιβλίῳ λόγων τῶν ἡμερῶν τοῖς βασιλεῦσιν
                             Ιουδα;
                        </p>
                    </div>
                    <div type="textpart" subtype="verse" n="21">
                        <p>καὶ ἀνέστησαν οἱ δοῦλοι αὐτοῦ καὶ ἔδησαν πάντα 
                            σύνδεσμον καὶ ἐπάταξαν τὸν Ιωας ἐν οἴκῳ Μαλλω τῷ ἐν Γααλλα.
                        </p>
                    </div>
                    <div type="textpart" subtype="verse" n="22">
                        <p>καὶ Ιεζιχαρ υἱὸς Ιεμουαθ καὶ Ιεζεβουθ ὁ υἱὸς αὐτοῦ Σωμηρ οἱ 
                            δοῦλοι αὐτοῦ ἐπάταξαν αὐτόν, καὶ ἀπέθανεν· καὶ ἔθαψαν αὐτὸν 
                            μετὰ τῶν πατέρων αὐτοῦ ἐν πόλει Δαυιδ, καὶ ἐβασίλευσεν Αμεσσιας
                             υἱὸς αὐτοῦ ἀντ’ αὐτοῦ.
                        </p>
                    </div>
                </div>
                <div type="textpart" subtype="chapter" n="13">
                    <div type="textpart" subtype="verse" n="1">
                        <p>Ἐν ἔτει εἰκοστῷ καὶ τρίτῳ ἔτει τῷ Ιωας υἱῷ Οχοζιου βασιλεῖ 
                            Ιουδα ἐβασίλευσεν Ιωαχας υἱὸς Ιου ἐν Σαμαρείᾳ ἑπτακαίδεκα ἔτη.
                        </p>
                    </div>
                    <div type="textpart" subtype="verse" n="2">
                        <p>καὶ ἐποίησεν τὸ πονηρὸν ἐν ὀφθαλμοῖς κυρίου καὶ ἐπορεύθη ὀπίσω
                             ἁμαρτιῶν Ιεροβοαμ υἱοῦ Ναβατ, ὃς ἐξήμαρτεν τὸν Ισραηλ, οὐκ 
                            ἀπέστη ἀπ’ αὐτῶν.
                        </p>
                    </div>
                    <div type="textpart" subtype="verse" n="3">
                        <p>καὶ ὠργίσθη θυμῷ κύριος ἐν τῷ Ισραηλ καὶ 
                            ἔδωκεν αὐτοὺς ἐν χειρὶ Αζαηλ βασιλέως Συρίας καὶ ἐν χειρὶ υἱοῦ 
                            Αδερ υἱοῦ Αζαηλ πάσας τὰς ἡμέρας.
                        </p>
                    </div>
                    <div type="textpart" subtype="verse" n="4">
                        <p>καὶ ἐδεήθη Ιωαχας τοῦ προσώπου
                             κυρίου, καὶ ἐπήκουσεν αὐτοῦ κύριος, ὅτι εἶδεν τὴν θλῖψιν 
                            Ισραηλ, ὅτι ἔθλιψεν αὐτοὺς βασιλεὺς Συρίας.
                        </p>
                    </div>
                    <div type="textpart" subtype="verse" n="5">
                        <p>καὶ ἔδωκεν κύριος
                            σωτηρίαν τῷ Ισραηλ, καὶ ἐξῆλθεν ὑποκάτωθεν χειρὸς Συρίας, καὶ 
                            ἐκάθισαν οἱ υἱοὶ Ισραηλ ἐν τοῖς σκηνώμασιν αὐτῶν καθὼς ἐχθὲς 
                            καὶ τρίτης·
                        </p>
                    </div>
                    <div type="textpart" subtype="verse" n="6">
                        <p>πλὴν οὐκ ἀπέστησαν ἀπὸ ἁμαρτιῶν οἴκου Ιεροβοαμ, 
                            ὃς ἐξήμαρτεν τὸν Ισραηλ, ἐν αὐταῖς ἐπορεύθησαν, καί γε τὸ ἄλσος 
                            ἐστάθη ἐν Σαμαρείᾳ.
                        </p>
                    </div>
                    <div type="textpart" subtype="verse" n="7">
                        <p>ὅτι οὐχ ὑπελείφθη τῷ Ιωαχας λαὸς ἀλλ’ 
                            ἢ πεντήκοντα ἱππεῖς καὶ δέκα ἅρματα καὶ δέκα χιλιάδες πεζῶν, 
                            ὅτι ἀπώλεσεν αὐτοὺς βασιλεὺς Συρίας καὶ ἔθεντο αὐτοὺς ὡς χοῦν 
                            εἰς καταπάτησιν.
                        </p>
                    </div>
                    <div type="textpart" subtype="verse" n="8">
                        <p>καὶ τὰ λοιπὰ τῶν λόγων Ιωαχας καὶ πάντα, ὅσα 
                            ἐποίησεν, καὶ αἱ δυναστεῖαι αὐτοῦ, οὐχὶ ταῦτα γεγραμμένα ἐπὶ βιβλίῳ
                             λόγων τῶν ἡμερῶν τοῖς βασιλεῦσιν Ισραηλ;
                        </p>
                    </div>
                    <div type="textpart" subtype="verse" n="9">
                        <p>καὶ ἐκοιμήθη 
                            Ιωαχας μετὰ τῶν πατέρων αὐτοῦ, καὶ ἔθαψαν αὐτὸν μετὰ τῶν 
                            πατέρων αὐτοῦ ἐν Σαμαρείᾳ, καὶ ἐβασίλευσεν Ιωας υἱὸς αὐτοῦ 
                            ἀντ’ αὐτοῦ.
                        </p>
                    </div>
                    <div type="textpart" subtype="verse" n="10">
                        <p>Ἐν ἔτει τριακοστῷ καὶ ἑβδόμῳ ἔτει τῷ Ιωας βασιλεῖ Ιουδα 
                            ἐβασίλευσεν Ιωας υἱὸς Ιωαχας ἐπὶ Ισραηλ ἐν Σαμαρείᾳ ἑκκαίδεκα ἔτη.
                        </p>
                    </div>
                    <div type="textpart" subtype="verse" n="11">
                        <p>καὶ ἐποίησεν τὸ πονηρὸν ἐν ὀφθαλμοῖς κυρίου· οὐκ ἀπέστη ἀπὸ 
                            πάσης ἁμαρτίας Ιεροβοαμ υἱοῦ Ναβατ, ὃς ἐξήμαρτεν τὸν Ισραηλ, 
                            ἐν αὐταῖς ἐπορεύθη.
                        </p>
                    </div>
                    <div type="textpart" subtype="verse" n="12">
                        <p>καὶ τὰ λοιπὰ τῶν λόγων Ιωας καὶ πάντα, 
                            ὅσα ἐποίησεν, καὶ αἱ δυναστεῖαι αὐτοῦ, ἃς ἐποίησεν μετὰ Αμεσσιου
                             βασιλέως Ιουδα, οὐχὶ ταῦτα γεγραμμένα ἐπὶ βιβλίῳ λόγων 
                            τῶν ἡμερῶν τοῖς βασιλεῦσιν Ισραηλ;
                        </p>
                    </div>
                    <div type="textpart" subtype="verse" n="13">
                        <p>καὶ ἐκοιμήθη Ιωας μετὰ 
                            τῶν πατέρων αὐτοῦ, καὶ Ιεροβοαμ ἐκάθισεν ἐπὶ τοῦ θρόνου αὐτοῦ 
                            ἐν Σαμαρείᾳ μετὰ τῶν υἱῶν Ισραηλ.
                        </p>
                    </div>
                    <div type="textpart" subtype="verse" n="14">
                        <p>Καὶ Ελισαιε ἠρρώστησεν τὴν ἀρρωστίαν αὐτοῦ, δι’ ἣν ἀπέθανεν.
                             καὶ κατέβη πρὸς αὐτὸν Ιωας βασιλεὺς Ισραηλ καὶ ἔκλαυσεν 
                            ἐπὶ προσώπου αὐτοῦ καὶ εἶπεν Πάτερ πάτερ, ἅρμα Ισραηλ καὶ ἱππεὺς
                             αὐτοῦ.
                        </p>
                    </div>
                    <div type="textpart" subtype="verse" n="15">
                        <p>καὶ εἶπεν αὐτῷ Ελισαιε Λαβὲ τόξον καὶ βέλη· καὶ 
                            ἔλαβεν πρὸς αὐτὸν τόξον καὶ βέλη.
                        </p>
                    </div>
                    <div type="textpart" subtype="verse" n="16">
                        <p>καὶ εἶπεν τῷ βασιλεῖ Ἐπιβίβασον
                             τὴν χεῖρά σου ἐπὶ τὸ τόξον· καὶ ἐπεβίβασεν Ιωας τὴν 
                            χεῖρα αὐτοῦ ἐπὶ τὸ τόξον, καὶ ἐπέθηκεν Ελισαιε τὰς χεῖρας αὐτοῦ 
                            ἐπὶ τὰς χεῖρας τοῦ βασιλέως.
                        </p>
                    </div>
                    <div type="textpart" subtype="verse" n="17">
                        <p>καὶ εἶπεν Ἄνοιξον τὴν θυρίδα κατ’ 
                            ἀνατολάς· καὶ ἤνοιξεν. καὶ εἶπεν Ελισαιε Τόξευσον· καὶ ἐτόξευσεν.
                            καὶ εἶπεν Βέλος σωτηρίας τῷ κυρίῳ καὶ βέλος σωτηρίας ἐν Συρίᾳ, 
                            καὶ πατάξεις τὴν Συρίαν ἐν Αφεκ ἕως συντελείας.
                        </p>
                    </div>
                    <div type="textpart" subtype="verse" n="18">
                        <p>καὶ εἶπεν αὐτῷ 
                            Ελισαιε Λαβὲ τόξα· καὶ ἔλαβεν. καὶ εἶπεν τῷ βασιλεῖ Ισραηλ Πάταξον
                             εἰς τὴν γῆν· καὶ ἐπάταξεν ὁ βασιλεὺς τρὶς καὶ ἔστη.
                        </p>
                    </div>
                    <div type="textpart" subtype="verse" n="19">
                        <p>καὶ 
                            ἐλυπήθη ἐπ’ αὐτῷ ὁ ἄνθρωπος τοῦ θεοῦ καὶ εἶπεν Εἰ ἐπάταξας 
                            πεντάκις ἢ ἑξάκις, τότε ἂν ἐπάταξας τὴν Συρίαν ἕως συντελείας· 
                            καὶ νῦν τρὶς πατάξεις τὴν Συρίαν. —
                        </p>
                    </div>
                    <div type="textpart" subtype="verse" n="20">
                        <p>καὶ ἀπέθανεν Ελισαιε, καὶ 
                            ἔθαψαν αὐτόν. καὶ μονόζωνοι Μωαβ ἦλθον ἐν τῇ γῇ ἐλθόντος τοῦ 
                            ἐνιαυτοῦ·
                        </p>
                    </div>
                    <div type="textpart" subtype="verse" n="21">
                        <p>καὶ ἐγένετο αὐτῶν θαπτόντων τὸν ἄνδρα καὶ ἰδοὺ εἶδον
                             τὸν μονόζωνον καὶ ἔρριψαν τὸν ἄνδρα ἐν τῷ τάφῳ Ελισαιε, 
                            καὶ ἐπορεύθη καὶ ἥψατο τῶν ὀστέων Ελισαιε καὶ ἔζησεν καὶ ἀνέστη
                             ἐπὶ τοὺς πόδας αὐτοῦ. —
                        </p>
                    </div>
                    <div type="textpart" subtype="verse" n="22">
                        <p>καὶ Αζαηλ ἐξέθλιψεν τὸν Ισραηλ 
                            πάσας τὰς ἡμέρας Ιωαχας.
                        </p>
                    </div>
                    <div type="textpart" subtype="verse" n="23">
                        <p>καὶ ἠλέησεν κύριος αὐτοὺς καὶ οἰκτίρησεν
                             αὐτοὺς καὶ ἐπέβλεψεν πρὸς αὐτοὺς διὰ τὴν διαθήκην αὐτοῦ 
                            τὴν μετὰ Αβρααμ καὶ Ισαακ καὶ Ιακωβ, καὶ οὐκ ἠθέλησεν κύριος 
                            διαφθεῖραι αὐτοὺς καὶ οὐκ ἀπέρριψεν αὐτοὺς ἀπὸ τοῦ προσώπου 
                            αὐτοῦ.
                        </p>
                    </div>
                    <div type="textpart" subtype="verse" n="24">
                        <p>καὶ ἀπέθανεν Αζαηλ βασιλεὺς Συρίας, καὶ ἐβασίλευσεν 
                            υἱὸς Αδερ υἱὸς αὐτοῦ ἀντ’ αὐτοῦ.
                        </p>
                    </div>
                    <div type="textpart" subtype="verse" n="25">
                        <p>καὶ ἐπέστρεψεν Ιωας υἱὸς Ιωαχας
                             καὶ ἔλαβεν τὰς πόλεις ἐκ χειρὸς υἱοῦ Αδερ υἱοῦ Αζαηλ, ἃς 
                            ἔλαβεν ἐκ χειρὸς Ιωαχας τοῦ πατρὸς αὐτοῦ ἐν τῷ πολέμῳ· τρὶς 
                            ἐπάταξεν αὐτὸν Ιωας καὶ ἐπέστρεψεν τὰς πόλεις Ισραηλ.
                        </p>
                    </div>
                </div>
                <div type="textpart" subtype="chapter" n="14">
                    <div type="textpart" subtype="verse" n="1">
                        <p>Ἐν ἔτει δευτέρῳ τῷ Ιωας υἱῷ Ιωαχας βασιλεῖ Ισραηλ καὶ ἐβασίλευσεν
                             Αμεσσιας υἱὸς Ιωας βασιλεὺς Ιουδα.
                        </p>
                    </div>
                    <div type="textpart" subtype="verse" n="2">
                        <p>υἱὸς εἴκοσι καὶ 
                            πέντε ἐτῶν ἦν ἐν τῷ βασιλεύειν αὐτὸν καὶ εἴκοσι καὶ ἐννέα ἔτη 
                            ἐβασίλευσεν ἐν Ιερουσαλημ, καὶ ὄνομα τῆς μητρὸς αὐτοῦ Ιωαδιν 
                            ἐξ Ιερουσαλημ.
                        </p>
                    </div>
                    <div type="textpart" subtype="verse" n="3">
                        <p>καὶ ἐποίησεν τὸ εὐθὲς ἐν ὀφθαλμοῖς κυρίου, πλὴν 
                            οὐχ ὡς Δαυιδ ὁ πατὴρ αὐτοῦ· κατὰ πάντα, ὅσα ἐποίησεν Ιωας 
                            ὁ πατὴρ αὐτοῦ, ἐποίησεν·
                        </p>
                    </div>
                    <div type="textpart" subtype="verse" n="4">
                        <p>πλὴν τὰ ὑψηλὰ οὐκ ἐξῆρεν, ἔτι ὁ λαὸς 
                            ἐθυσίαζεν καὶ ἐθυμίων ἐν τοῖς ὑψηλοῖς.
                        </p>
                    </div>
                    <div type="textpart" subtype="verse" n="5">
                        <p>καὶ ἐγένετο ὅτε κατίσχυσεν
                             ἡ βασιλεία ἐν χειρὶ αὐτοῦ, καὶ ἐπάταξεν τοὺς δούλους αὐτοῦ 
                            τοὺς πατάξαντας τὸν πατέρα αὐτοῦ·
                        </p>
                    </div>
                    <div type="textpart" subtype="verse" n="6">
                        <p>καὶ τοὺς υἱοὺς τῶν παταξάντων
                             οὐκ ἐθανάτωσεν, καθὼς γέγραπται ἐν βιβλίῳ νόμων Μωυσῆ,
                             ὡς ἐνετείλατο κύριος λέγων Οὐκ ἀποθανοῦνται πατέρες ὑπὲρ 
                            υἱῶν, καὶ υἱοὶ οὐκ ἀποθανοῦνται ὑπὲρ πατέρων, ὅτι ἀλλ’ ἢ ἕκαστος
                            ἐν ταῖς ἁμαρτίαις αὐτοῦ ἀποθανεῖται.
                        </p>
                    </div>
                    <div type="textpart" subtype="verse" n="7">
                        <p>αὐτὸς ἐπάταξεν τὸν Εδωμ 
                            ἐν Γαιμελε δέκα χιλιάδας καὶ συνέλαβε τὴν Πέτραν ἐν τῷ πολέμῳ 
                            καὶ ἐκάλεσεν τὸ ὄνομα αὐτῆς Καθοηλ ἕως τῆς ἡμέρας ταύτης. —
                        </p>
                    </div>
                    <div type="textpart" subtype="verse" n="8">
                        <p>τότε ἀπέστειλεν Αμεσσιας ἀγγέλους πρὸς Ιωας υἱὸν Ιωαχας υἱοῦ 
                            Ιου βασιλέως Ισραηλ λέγων Δεῦρο ὀφθῶμεν προσώποις.
                        </p>
                    </div>
                    <div type="textpart" subtype="verse" n="9">
                        <p>καὶ ἀπέστειλεν
                             Ιωας βασιλεὺς Ισραηλ πρὸς Αμεσσιαν βασιλέα Ιουδα λέγων 
                            Ὁ ακαν ὁ ἐν τῷ Λιβάνῳ ἀπέστειλεν πρὸς τὴν κέδρον τὴν ἐν τῷ 
                            Λιβάνῳ λέγων Δὸς τὴν θυγατέρα σου τῷ υἱῷ μου εἰς γυναῖκα· 
                            καὶ διῆλθον τὰ θηρία τοῦ ἀγροῦ τὰ ἐν τῷ Λιβάνῳ καὶ συνεπάτησαν
                             τὸν ακανα.
                        </p>
                    </div>
                    <div type="textpart" subtype="verse" n="10">
                        <p>τύπτων ἐπάταξας τὴν Ιδουμαίαν, καὶ ἐπῆρέν σε 
                            ἡ καρδία σου· ἐνδοξάσθητι καθήμενος ἐν τῷ οἴκῳ σου, καὶ ἵνα 
                            τί ἐρίζεις ἐν κακίᾳ σου; καὶ πεσῇ σὺ καὶ Ιουδας μετὰ σοῦ.
                        </p>
                    </div>
                    <div type="textpart" subtype="verse" n="11">
                        <p>καὶ 
                            οὐκ ἤκουσεν Αμεσσιας. καὶ ἀνέβη ὁ βασιλεὺς Ισραηλ, καὶ ὤφθησαν 
                            προσώποις αὐτὸς καὶ Αμεσσιας βασιλεὺς Ιουδα ἐν Βαιθσαμυς τῇ 
                            τοῦ Ιουδα·
                        </p>
                    </div>
                    <div type="textpart" subtype="verse" n="12">
                        <p>καὶ ἔπταισεν Ιουδας ἀπὸ προσώπου Ισραηλ, καὶ ἔφυγεν
                             ἀνὴρ εἰς τὸ σκήνωμα αὐτοῦ·
                        </p>
                    </div>
                    <div type="textpart" subtype="verse" n="13">
                        <p>καὶ τὸν Αμεσσιαν υἱὸν Ιωας 
                            υἱοῦ Οχοζιου βασιλέα Ιουδα συνέλαβεν Ιωας υἱὸς Ιωαχας βασιλεὺς 
                            Ισραηλ ἐν Βαιθσαμυς. καὶ ἦλθεν εἰς Ιερουσαλημ καὶ καθεῖλεν ἐν 
                            τῷ τείχει Ιερουσαλημ ἐν τῇ πύλῃ Εφραιμ ἕως πύλης τῆς γωνίας 
                            τετρακοσίους πήχεις·
                        </p>
                    </div>
                    <div type="textpart" subtype="verse" n="14">
                        <p>καὶ ἔλαβεν τὸ χρυσίον καὶ τὸ ἀργύριον 
                            καὶ πάντα τὰ σκεύη τὰ εὑρεθέντα ἐν οἴκῳ κυρίου καὶ ἐν θησαυροῖς
                             οἴκου τοῦ βασιλέως καὶ τοὺς υἱοὺς τῶν συμμίξεων καὶ ἀπέστρεψεν
                             εἰς Σαμάρειαν. —
                        </p>
                    </div>
                    <div type="textpart" subtype="verse" n="15">
                        <p>καὶ τὰ λοιπὰ τῶν λόγων Ιωας, ὅσα 
                            ἐποίησεν ἐν δυναστείᾳ αὐτοῦ, ἃ ἐπολέμησεν μετὰ Αμεσσιου βασιλέως
                             Ιουδα, οὐχὶ ταῦτα γεγραμμένα ἐπὶ βιβλίῳ λόγων τῶν ἡμερῶν 
                            τοῖς βασιλεῦσιν Ισραηλ;
                        </p>
                    </div>
                    <div type="textpart" subtype="verse" n="16">
                        <p>καὶ ἐκοιμήθη Ιωας μετὰ τῶν πατέρων 
                            αὐτοῦ καὶ ἐτάφη ἐν Σαμαρείᾳ μετὰ τῶν βασιλέων Ισραηλ, καὶ 
                            ἐβασίλευσεν Ιεροβοαμ υἱὸς αὐτοῦ ἀντ’ αὐτοῦ. —
                        </p>
                    </div>
                    <div type="textpart" subtype="verse" n="17">
                        <p>καὶ ἔζησεν Αμεσσιας
                             υἱὸς Ιωας βασιλεὺς Ιουδα μετὰ τὸ ἀποθανεῖν Ιωας υἱὸν Ιωαχας 
                            βασιλέα Ισραηλ πεντεκαίδεκα ἔτη.
                        </p>
                    </div>
                    <div type="textpart" subtype="verse" n="18">
                        <p>καὶ τὰ λοιπὰ τῶν λόγων Αμεσσιου
                             καὶ πάντα, ἃ ἐποίησεν, οὐχὶ ταῦτα γεγραμμένα ἐπὶ βιβλίῳ λόγων 
                            τῶν ἡμερῶν τοῖς βασιλεῦσιν Ιουδα;
                        </p>
                    </div>
                    <div type="textpart" subtype="verse" n="19">
                        <p>καὶ συνεστράφησαν ἐπ’ αὐτὸν 
                            σύστρεμμα ἐν Ιερουσαλημ, καὶ ἔφυγεν εἰς Λαχις· καὶ ἀπέστειλαν
                            ὀπίσω αὐτοῦ εἰς Λαχις καὶ ἐθανάτωσαν αὐτὸν ἐκεῖ.
                        </p>
                    </div>
                    <div type="textpart" subtype="verse" n="20">
                        <p>καὶ ἦραν 
                            αὐτὸν ἐφ’ ἵππων, καὶ ἐτάφη ἐν Ιερουσαλημ μετὰ τῶν πατέρων 
                            αὐτοῦ ἐν πόλει Δαυιδ.
                        </p>
                    </div>
                    <div type="textpart" subtype="verse" n="21">
                        <p>καὶ ἔλαβεν πᾶς ὁ λαὸς Ιουδα τὸν Αζαριαν—καὶ
                             αὐτὸς υἱὸς ἑκκαίδεκα ἐτῶν—καὶ ἐβασίλευσαν αὐτὸν 
                            ἀντὶ τοῦ πατρὸς αὐτοῦ Αμεσσιου.
                        </p>
                    </div>
                    <div type="textpart" subtype="verse" n="22">
                        <p>αὐτὸς ᾠκοδόμησεν τὴν Αιλωθ 
                            καὶ ἐπέστρεψεν αὐτὴν τῷ Ιουδα μετὰ τὸ κοιμηθῆναι τὸν βασιλέα 
                            μετὰ τῶν πατέρων αὐτοῦ.
                        </p>
                    </div>
                    <div type="textpart" subtype="verse" n="23">
                        <p>Ἐν ἔτει πεντεκαιδεκάτῳ τοῦ Αμεσσιου υἱοῦ Ιωας βασιλέως 
                            Ιουδα ἐβασίλευσεν Ιεροβοαμ υἱὸς Ιωας ἐπὶ Ισραηλ ἐν Σαμαρείᾳ 
                            τεσσαράκοντα καὶ ἓν ἔτος.
                        </p>
                    </div>
                    <div type="textpart" subtype="verse" n="24">
                        <p>καὶ ἐποίησεν τὸ πονηρὸν ἐνώπιον 
                            κυρίου· οὐκ ἀπέστη ἀπὸ πασῶν ἁμαρτιῶν Ιεροβοαμ υἱοῦ Ναβατ, 
                            ὃς ἐξήμαρτεν τὸν Ισραηλ.
                        </p>
                    </div>
                    <div type="textpart" subtype="verse" n="25">
                        <p>αὐτὸς ἀπέστησεν τὸ ὅριον Ισραηλ 
                            ἀπὸ εἰσόδου Αιμαθ ἕως τῆς θαλάσσης τῆς Αραβα κατὰ τὸ ῥῆμα 
                            κυρίου θεοῦ Ισραηλ, ὃ ἐλάλησεν ἐν χειρὶ δούλου αὐτοῦ Ιωνα υἱοῦ 
                            Αμαθι τοῦ προφήτου τοῦ ἐκ Γεθχοβερ.
                        </p>
                    </div>
                    <div type="textpart" subtype="verse" n="26">
                        <p>ὅτι εἶδεν κύριος τὴν ταπείνωσιν
                             Ισραηλ πικρὰν σφόδρα καὶ ὀλιγοστοὺς συνεχομένους καὶ 
                            ἐσπανισμένους καὶ ἐγκαταλελειμμένους, καὶ οὐκ ἦν ὁ βοηθῶν τῷ 
                            Ισραηλ.
                        </p>
                    </div>
                    <div type="textpart" subtype="verse" n="27">
                        <p>καὶ οὐκ ἐλάλησεν κύριος ἐξαλεῖψαι τὸ σπέρμα Ισραηλ 
                            ὑποκάτωθεν τοῦ οὐρανοῦ καὶ ἔσωσεν αὐτοὺς διὰ χειρὸς Ιεροβοαμ 
                            υἱοῦ Ιωας.
                        </p>
                    </div>
                    <div type="textpart" subtype="verse" n="28">
                        <p>καὶ τὰ λοιπὰ τῶν λόγων Ιεροβοαμ καὶ πάντα, ὅσα 
                            ἐποίησεν, καὶ αἱ δυναστεῖαι αὐτοῦ, ὅσα ἐπολέμησεν καὶ ὅσα ἐπέστρεψεν
                             τὴν Δαμασκὸν καὶ τὴν Αιμαθ τῷ Ιουδα ἐν Ισραηλ, οὐχὶ 
                            ταῦτα γεγραμμένα ἐπὶ βιβλίῳ λόγων τῶν ἡμερῶν τοῖς βασιλεῦσιν 
                            Ισραηλ;
                        </p>
                    </div>
                    <div type="textpart" subtype="verse" n="29">
                        <p>καὶ ἐκοιμήθη Ιεροβοαμ μετὰ τῶν πατέρων αὐτοῦ μετὰ 
                            βασιλέων Ισραηλ, καὶ ἐβασίλευσεν Αζαριας υἱὸς Αμεσσιου ἀντὶ 
                            τοῦ πατρὸς αὐτοῦ.
                        </p>
                    </div>
                </div>
                <div type="textpart" subtype="chapter" n="15">
                    <div type="textpart" subtype="verse" n="1">
                        <p>Ἐν ἔτει εἰκοστῷ καὶ ἑβδόμῳ τῷ Ιεροβοαμ βασιλεῖ Ισραηλ ἐβασίλευσεν
                             Αζαριας υἱὸς Αμεσσιου βασιλέως Ιουδα.
                        </p>
                    </div>
                    <div type="textpart" subtype="verse" n="2">
                        <p>υἱὸς ἑκκαίδεκα 
                            ἐτῶν ἦν ἐν τῷ βασιλεύειν αὐτὸν καὶ πεντήκοντα καὶ δύο ἔτη ἐβασίλευσεν
                             ἐν Ιερουσαλημ, καὶ ὄνομα τῇ μητρὶ αὐτοῦ Χαλια ἐξ Ιερουσαλημ.
                        </p>
                    </div>
                    <div type="textpart" subtype="verse" n="3">
                        <p>καὶ ἐποίησεν τὸ εὐθὲς ἐν ὀφθαλμοῖς κυρίου κατὰ πάντα, 
                            ὅσα ἐποίησεν Αμεσσιας ὁ πατὴρ αὐτοῦ·
                        </p>
                    </div>
                    <div type="textpart" subtype="verse" n="4">
                        <p>πλὴν τῶν ὑψηλῶν οὐκ 
                            ἐξῆρεν, ἔτι ὁ λαὸς ἐθυσίαζεν καὶ ἐθυμίων ἐν τοῖς ὑψηλοῖς.
                        </p>
                    </div>
                    <div type="textpart" subtype="verse" n="5">
                        <p>καὶ
                            ἥψατο κύριος τοῦ βασιλέως, καὶ ἦν λελεπρωμένος ἕως ἡμέρας 
                            θανάτου αὐτοῦ καὶ ἐβασίλευσεν ἐν οἴκῳ αφφουσωθ, καὶ Ιωαθαμ 
                            υἱὸς τοῦ βασιλέως ἐπὶ τῷ οἴκῳ κρίνων τὸν λαὸν τῆς γῆς.
                        </p>
                    </div>
                    <div type="textpart" subtype="verse" n="6">
                        <p>καὶ 
                            τὰ λοιπὰ τῶν λόγων Αζαριου καὶ πάντα, ὅσα ἐποίησεν, οὐκ ἰδοὺ 
                            ταῦτα γεγραμμένα ἐπὶ βιβλίου λόγων τῶν ἡμερῶν τοῖς βασιλεῦσιν 
                            Ιουδα;
                        </p>
                    </div>
                    <div type="textpart" subtype="verse" n="7">
                        <p>καὶ ἐκοιμήθη Αζαριας μετὰ τῶν πατέρων αὐτοῦ, καὶ ἔθαψαν
                             αὐτὸν μετὰ τῶν πατέρων αὐτοῦ ἐν πόλει Δαυιδ, καὶ ἐβασίλευσεν
                             Ιωαθαμ υἱὸς αὐτοῦ ἀντ’ αὐτοῦ.
                        </p>
                    </div>
                    <div type="textpart" subtype="verse" n="8">
                        <p>Ἐν ἔτει τριακοστῷ καὶ ὀγδόῳ τῷ Αζαρια βασιλεῖ Ιουδα ἐβασίλευσεν
                             Ζαχαριας υἱὸς Ιεροβοαμ ἐπὶ Ισραηλ ἐν Σαμαρείᾳ ἑξάμηνον.
                        </p>
                    </div>
                    <div type="textpart" subtype="verse" n="9">
                        <p>καὶ ἐποίησεν τὸ πονηρὸν ἐν ὀφθαλμοῖς κυρίου, καθὰ ἐποίησαν
                             οἱ πατέρες αὐτοῦ· οὐκ ἀπέστη ἀπὸ ἁμαρτιῶν Ιεροβοαμ υἱοῦ 
                            Ναβατ, ὃς ἐξήμαρτεν τὸν Ισραηλ.
                        </p>
                    </div>
                    <div type="textpart" subtype="verse" n="10">
                        <p>καὶ συνεστράφησαν ἐπ’ αὐτὸν 
                            Σελλουμ υἱὸς Ιαβις καὶ Κεβλααμ καὶ ἐπάταξαν αὐτὸν καὶ ἐθανάτωσαν
                             αὐτόν, καὶ Σελλουμ ἐβασίλευσεν ἀντ’ αὐτοῦ.
                        </p>
                    </div>
                    <div type="textpart" subtype="verse" n="11">
                        <p>καὶ τὰ λοιπὰ 
                            τῶν λόγων Ζαχαριου ἰδού ἐστιν γεγραμμένα ἐπὶ βιβλίῳ λόγων τῶν 
                            ἡμερῶν τοῖς βασιλεῦσιν Ισραηλ.
                        </p>
                    </div>
                    <div type="textpart" subtype="verse" n="12">
                        <p>ὁ λόγος κυρίου, ὃν ἐλάλησεν 
                            πρὸς Ιου λέγων Υἱοὶ τέταρτοι καθήσονταί σοι ἐπὶ θρόνου Ισραηλ· 
                            καὶ ἐγένετο οὕτως.
                        </p>
                    </div>
                    <div type="textpart" subtype="verse" n="13">
                        <p>Καὶ Σελλουμ υἱὸς Ιαβις ἐβασίλευσεν· καὶ ἐν ἔτει τριακοστῷ 
                            καὶ ἐνάτῳ Αζαρια βασιλεῖ Ιουδα ἐβασίλευσεν Σελλουμ μῆνα ἡμερῶν
                             ἐν Σαμαρείᾳ.
                        </p>
                    </div>
                    <div type="textpart" subtype="verse" n="14">
                        <p>καὶ ἀνέβη Μαναημ υἱὸς Γαδδι ἐκ Θαρσιλα καὶ 
                            ἦλθεν εἰς Σαμάρειαν καὶ ἐπάταξεν τὸν Σελλουμ υἱὸν Ιαβις ἐν Σαμαρείᾳ
                             καὶ ἐθανάτωσεν αὐτόν.
                        </p>
                    </div>
                    <div type="textpart" subtype="verse" n="15">
                        <p>καὶ τὰ λοιπὰ τῶν λόγων Σελλουμ 
                            καὶ ἡ συστροφὴ αὐτοῦ, ἣν συνεστράφη, ἰδού εἰσιν γεγραμμένα 
                            ἐπὶ βιβλίῳ λόγων τῶν ἡμερῶν τοῖς βασιλεῦσιν Ισραηλ.
                        </p>
                    </div>
                    <div type="textpart" subtype="verse" n="16">
                        <p>τότε ἐπάταξεν
                             Μαναημ τὴν Θερσα καὶ πάντα τὰ ἐν αὐτῇ καὶ τὰ ὅρια αὐτῆς
                            ἀπὸ Θερσα, ὅτι οὐκ ἤνοιξαν αὐτῷ· καὶ ἐπάταξεν αὐτὴν καὶ 
                            τὰς ἐν γαστρὶ ἐχούσας ἀνέρρηξεν.
                        </p>
                    </div>
                    <div type="textpart" subtype="verse" n="17">
                        <p>Ἐν ἔτει τριακοστῷ καὶ ἐνάτῳ Αζαρια βασιλεῖ Ιουδα καὶ ἐβασίλευσεν
                             Μαναημ υἱὸς Γαδδι ἐπὶ Ισραηλ δέκα ἔτη ἐν Σαμαρείᾳ.
                        </p>
                    </div>
                    <div type="textpart" subtype="verse" n="18">
                        <p>καὶ ἐποίησεν τὸ πονηρὸν ἐν ὀφθαλμοῖς κυρίου· οὐκ ἀπέστη 
                            ἀπὸ πασῶν ἁμαρτιῶν Ιεροβοαμ υἱοῦ Ναβατ, ὃς ἐξήμαρτεν τὸν 
                            Ισραηλ.
                        </p>
                    </div>
                    <div type="textpart" subtype="verse" n="19">
                        <p>ἐν ταῖς ἡμέραις αὐτοῦ ἀνέβη Φουλ βασιλεὺς Ἀσσυρίων 
                            ἐπὶ τὴν γῆν, καὶ Μαναημ ἔδωκεν τῷ Φουλ χίλια τάλαντα ἀργυρίου 
                            εἶναι τὴν χεῖρα αὐτοῦ μετ’ αὐτοῦ.
                        </p>
                    </div>
                    <div type="textpart" subtype="verse" n="20">
                        <p>καὶ ἐξήνεγκεν Μαναημ τὸ ἀργύριον
                             ἐπὶ τὸν Ισραηλ, ἐπὶ πᾶν δυνατὸν ἰσχύι, δοῦναι τῷ βασιλεῖ 
                            τῶν Ἀσσυρίων, πεντήκοντα σίκλους τῷ ἀνδρὶ τῷ ἑνί· καὶ ἀπέστρεψεν
                             βασιλεὺς Ἀσσυρίων καὶ οὐκ ἔστη ἐκεῖ ἐν τῇ γῇ.
                        </p>
                    </div>
                    <div type="textpart" subtype="verse" n="21">
                        <p>καὶ τὰ 
                            λοιπὰ τῶν λόγων Μαναημ καὶ πάντα, ὅσα ἐποίησεν, οὐκ ἰδοὺ 
                            ταῦτα γεγραμμένα ἐπὶ βιβλίῳ λόγων τῶν ἡμερῶν τοῖς βασιλεῦσιν 
                            Ισραηλ;
                        </p>
                    </div>
                    <div type="textpart" subtype="verse" n="22">
                        <p>καὶ ἐκοιμήθη Μαναημ μετὰ τῶν πατέρων αὐτοῦ, καὶ 
                            ἐβασίλευσεν Φακεϊας υἱὸς αὐτοῦ ἀντ’ αὐτοῦ.
                        </p>
                    </div>
                    <div type="textpart" subtype="verse" n="23">
                        <p>Ἐν ἔτει πεντηκοστῷ τοῦ Αζαριου βασιλέως Ιουδα ἐβασίλευσεν 
                            Φακεϊας υἱὸς Μαναημ ἐπὶ Ισραηλ ἐν Σαμαρείᾳ δύο ἔτη.
                        </p>
                    </div>
                    <div type="textpart" subtype="verse" n="24">
                        <p>καὶ ἐποίησεν
                             τὸ πονηρὸν ἐν ὀφθαλμοῖς κυρίου· οὐκ ἀπέστη ἀπὸ ἁμαρτιῶν 
                            Ιεροβοαμ υἱοῦ Ναβατ, ὃς ἐξήμαρτεν τὸν Ισραηλ.
                        </p>
                    </div>
                    <div type="textpart" subtype="verse" n="25">
                        <p>καὶ συνεστράφη 
                            ἐπ’ αὐτὸν Φακεε υἱὸς Ρομελιου ὁ τριστάτης αὐτοῦ καὶ ἐπάταξεν 
                            αὐτὸν ἐν Σαμαρείᾳ ἐναντίον οἴκου τοῦ βασιλέως μετὰ τοῦ Αργοβ 
                            καὶ μετὰ τοῦ Αρια, καὶ μετ’ αὐτοῦ πεντήκοντα ἄνδρες ἀπὸ τῶν 
                            τετρακοσίων· καὶ ἐθανάτωσεν αὐτὸν καὶ ἐβασίλευσεν ἀντ’ αὐτοῦ.
                        </p>
                    </div>
                    <div type="textpart" subtype="verse" n="26">
                        <p>καὶ τὰ λοιπὰ τῶν λόγων Φακεϊου καὶ πάντα, ὅσα ἐποίησεν, ἰδού εἰσιν 
                            γεγραμμένα ἐπὶ βιβλίῳ λόγων τῶν ἡμερῶν τοῖς βασιλεῦσιν Ισραηλ.
                        </p>
                    </div>
                    <div type="textpart" subtype="verse" n="27">
                        <p>Ἐν ἔτει πεντηκοστῷ καὶ δευτέρῳ τοῦ Αζαριου βασιλέως Ιουδα 
                            ἐβασίλευσεν Φακεε υἱὸς Ρομελιου ἐπὶ Ισραηλ ἐν Σαμαρείᾳ εἴκοσι 
                            ἔτη.
                        </p>
                    </div>
                    <div type="textpart" subtype="verse" n="28">
                        <p>καὶ ἐποίησεν τὸ πονηρὸν ἐν ὀφθαλμοῖς κυρίου· οὐκ ἀπέστη 
                            ἀπὸ πασῶν ἁμαρτιῶν Ιεροβοαμ υἱοῦ Ναβατ, ὃς ἐξήμαρτεν τὸν 
                            Ισραηλ.
                        </p>
                    </div>
                    <div type="textpart" subtype="verse" n="29">
                        <p>ἐν ταῖς ἡμέραις Φακεε βασιλέως Ισραηλ ἦλθεν Θαγλαθφελλασαρ
                            βασιλεὺς Ἀσσυρίων καὶ ἔλαβεν τὴν Αιν καὶ τὴν Αβελβαιθαμααχα
                             καὶ τὴν Ιανωχ καὶ τὴν Κενεζ καὶ τὴν Ασωρ καὶ τὴν 
                            Γαλααδ καὶ τὴν Γαλιλαίαν, πᾶσαν γῆν Νεφθαλι, καὶ ἀπῴκισεν αὐτοὺς
                             εἰς Ἀσσυρίους.
                        </p>
                    </div>
                    <div type="textpart" subtype="verse" n="30">
                        <p>καὶ συνέστρεψεν σύστρεμμα Ωσηε υἱὸς 
                            Ηλα ἐπὶ Φακεε υἱὸν Ρομελιου καὶ ἐπάταξεν αὐτὸν καὶ ἐθανάτωσεν 
                            αὐτὸν καὶ ἐβασίλευσεν ἀντ’ αὐτοῦ ἐν ἔτει εἰκοστῷ Ιωαθαμ υἱοῦ 
                            Αζαριου.
                        </p>
                    </div>
                    <div type="textpart" subtype="verse" n="31">
                        <p>καὶ τὰ λοιπὰ τῶν λόγων Φακεε καὶ πάντα, ὅσα ἐποίησεν,
                             ἰδού ἐστιν γεγραμμένα ἐπὶ βιβλίῳ λόγων τῶν ἡμερῶν τοῖς 
                            βασιλεῦσιν Ισραηλ.
                        </p>
                    </div>
                    <div type="textpart" subtype="verse" n="32">
                        <p>Ἐν ἔτει δευτέρῳ Φακεε υἱοῦ Ρομελιου βασιλέως Ισραηλ ἐβασίλευσεν
                             Ιωαθαμ υἱὸς Αζαριου βασιλέως Ιουδα.
                        </p>
                    </div>
                    <div type="textpart" subtype="verse" n="33">
                        <p>υἱὸς εἴκοσι καὶ 
                            πέντε ἐτῶν ἦν ἐν τῷ βασιλεύειν αὐτὸν καὶ ἑκκαίδεκα ἔτη ἐβασίλευσεν
                             ἐν Ιερουσαλημ, καὶ ὄνομα τῆς μητρὸς αὐτοῦ Ιερουσα θυγάτηρ
                             Σαδωκ.
                        </p>
                    </div>
                    <div type="textpart" subtype="verse" n="34">
                        <p>καὶ ἐποίησεν τὸ εὐθὲς ἐν ὀφθαλμοῖς κυρίου κατὰ 
                            πάντα, ὅσα ἐποίησεν Οζιας ὁ πατὴρ αὐτοῦ·
                        </p>
                    </div>
                    <div type="textpart" subtype="verse" n="35">
                        <p>πλὴν τὰ ὑψηλὰ οὐκ 
                            ἐξῆρεν, ἔτι ὁ λαὸς ἐθυσίαζεν καὶ ἐθυμία ἐν τοῖς ὑψηλοῖς. αὐτὸς 
                            ᾠκοδόμησεν τὴν πύλην οἴκου κυρίου τὴν ἐπάνω.
                        </p>
                    </div>
                    <div type="textpart" subtype="verse" n="36">
                        <p>καὶ τὰ λοιπὰ 
                            τῶν λόγων Ιωαθαμ καὶ πάντα, ὅσα ἐποίησεν, οὐχὶ ταῦτα γεγραμμένα
                             ἐπὶ βιβλίῳ λόγων τῶν ἡμερῶν τοῖς βασιλεῦσιν Ιουδα;
                        </p>
                    </div>
                    <div type="textpart" subtype="verse" n="37">
                        <p>ἐν 
                            ταῖς ἡμέραις ἐκείναις ἤρξατο κύριος ἐξαποστέλλειν ἐν Ιουδα τὸν 
                            Ραασσων βασιλέα Συρίας καὶ τὸν Φακεε υἱὸν Ρομελιου.
                        </p>
                    </div>
                    <div type="textpart" subtype="verse" n="38">
                        <p>καὶ ἐκοιμήθη
                             Ιωαθαμ μετὰ τῶν πατέρων αὐτοῦ καὶ ἐτάφη μετὰ τῶν πατέρων
                             αὐτοῦ ἐν πόλει Δαυιδ τοῦ πατρὸς αὐτοῦ, καὶ ἐβασίλευσεν 
                            Αχαζ υἱὸς αὐτοῦ ἀντ’ αὐτοῦ.
                        </p>
                    </div>
                </div>
                <div type="textpart" subtype="chapter" n="16">
                    <div type="textpart" subtype="verse" n="1">
                        <p>Ἐν ἔτει ἑπτακαιδεκάτῳ Φακεε υἱοῦ Ρομελιου ἐβασίλευσεν Αχαζ 
                            υἱὸς Ιωαθαμ βασιλέως Ιουδα.
                        </p>
                    </div>
                    <div type="textpart" subtype="verse" n="2">
                        <p>υἱὸς εἴκοσι ἐτῶν ἦν Αχαζ ἐν τῷ 
                            βασιλεύειν αὐτὸν καὶ ἑκκαίδεκα ἔτη ἐβασίλευσεν ἐν Ιερουσαλημ. 
                            καὶ οὐκ ἐποίησεν τὸ εὐθὲς ἐν ὀφθαλμοῖς κυρίου θεοῦ αὐτοῦ πιστῶς 
                            ὡς Δαυιδ ὁ πατὴρ αὐτοῦ
                        </p>
                    </div>
                    <div type="textpart" subtype="verse" n="3">
                        <p>καὶ ἐπορεύθη ἐν ὁδῷ Ιεροβοαμ υἱοῦ 
                            Ναβατ βασιλέως Ισραηλ καί γε τὸν υἱὸν αὐτοῦ διῆγεν ἐν πυρὶ 
                            κατὰ τὰ βδελύγματα τῶν ἐθνῶν, ὧν ἐξῆρεν κύριος ἀπὸ προσώπου 
                            τῶν υἱῶν Ισραηλ,
                        </p>
                    </div>
                    <div type="textpart" subtype="verse" n="4">
                        <p>καὶ ἐθυσίαζεν καὶ ἐθυμία ἐν τοῖς ὑψηλοῖς καὶ
                            ἐπὶ τῶν βουνῶν καὶ ὑποκάτω παντὸς ξύλου ἀλσώδους. —
                        </p>
                    </div>
                    <div type="textpart" subtype="verse" n="5">
                        <p>τότε 
                            ἀνέβη Ραασσων βασιλεὺς Συρίας καὶ Φακεε υἱὸς Ρομελιου βασιλεὺς
                             Ισραηλ εἰς Ιερουσαλημ εἰς πόλεμον καὶ ἐπολιόρκουν ἐπὶ Αχαζ 
                            καὶ οὐκ ἐδύναντο πολεμεῖν.
                        </p>
                    </div>
                    <div type="textpart" subtype="verse" n="6">
                        <p>ἐν τῷ καιρῷ ἐκείνῳ ἐπέστρεψεν Ραασσων
                             βασιλεὺς Συρίας τὴν Αιλαθ τῇ Συρίᾳ καὶ ἐξέβαλεν τοὺς Ιουδαίους
                             ἐξ Αιλαθ, καὶ Ιδουμαῖοι ἦλθον εἰς Αιλαθ καὶ κατῴκησαν ἐκεῖ 
                            ἕως τῆς ἡμέρας ταύτης.
                        </p>
                    </div>
                    <div type="textpart" subtype="verse" n="7">
                        <p>καὶ ἀπέστειλεν Αχαζ ἀγγέλους πρὸς 
                            Θαγλαθφελλασαρ βασιλέα Ἀσσυρίων λέγων Δοῦλός σου καὶ υἱός 
                            σου ἐγώ, ἀνάβηθι καὶ σῶσόν με ἐκ χειρὸς βασιλέως Συρίας καὶ 
                            ἐκ χειρὸς βασιλέως Ισραηλ τῶν ἐπανισταμένων ἐπ’ ἐμέ.
                        </p>
                    </div>
                    <div type="textpart" subtype="verse" n="8">
                        <p>καὶ ἔλαβεν
                             Αχαζ τὸ ἀργύριον καὶ τὸ χρυσίον τὸ εὑρεθὲν ἐν θησαυροῖς 
                            οἴκου κυρίου καὶ οἴκου τοῦ βασιλέως καὶ ἀπέστειλεν τῷ βασιλεῖ 
                            δῶρα.
                        </p>
                    </div>
                    <div type="textpart" subtype="verse" n="9">
                        <p>καὶ ἤκουσεν αὐτοῦ βασιλεὺς Ἀσσυρίων, καὶ ἀνέβη βασιλεὺς 
                            Ἀσσυρίων εἰς Δαμασκὸν καὶ συνέλαβεν αὐτὴν καὶ ἀπῴκισεν αὐτὴν 
                            καὶ τὸν Ραασσων ἐθανάτωσεν. —
                        </p>
                    </div>
                    <div type="textpart" subtype="verse" n="10">
                        <p>καὶ ἐπορεύθη βασιλεὺς Αχαζ 
                            εἰς ἀπαντὴν τῷ Θαγλαθφελλασαρ βασιλεῖ Ἀσσυρίων εἰς Δαμασκόν. 
                            καὶ εἶδεν τὸ θυσιαστήριον ἐν Δαμασκῷ, καὶ ἀπέστειλεν ὁ βασιλεὺς 
                            Αχαζ πρὸς Ουριαν τὸν ἱερέα τὸ ὁμοίωμα τοῦ θυσιαστηρίου καὶ 
                            τὸν ῥυθμὸν αὐτοῦ εἰς πᾶσαν ποίησιν αὐτοῦ·
                        </p>
                    </div>
                    <div type="textpart" subtype="verse" n="11">
                        <p>καὶ ᾠκοδόμησεν 
                            Ουριας ὁ ἱερεὺς τὸ θυσιαστήριον κατὰ πάντα, ὅσα ἀπέστειλεν ὁ 
                            βασιλεὺς Αχαζ ἐκ Δαμασκοῦ.
                        </p>
                    </div>
                    <div type="textpart" subtype="verse" n="12">
                        <p>καὶ εἶδεν ὁ βασιλεὺς τὸ θυσιαστήριον
                             καὶ ἀνέβη ἐπ’ αὐτὸ
                        </p>
                    </div>
                    <div type="textpart" subtype="verse" n="13">
                        <p>καὶ ἐθυμίασεν τὴν ὁλοκαύτωσιν αὐτοῦ 
                            καὶ τὴν θυσίαν αὐτοῦ καὶ τὴν σπονδὴν αὐτοῦ καὶ προσέχεεν τὸ 
                            αἷμα τῶν εἰρηνικῶν τῶν αὐτοῦ ἐπὶ τὸ θυσιαστήριον.
                        </p>
                    </div>
                    <div type="textpart" subtype="verse" n="14">
                        <p>καὶ τὸ θυσιαστήριον
                             τὸ χαλκοῦν τὸ ἀπέναντι κυρίου καὶ προσήγαγεν ἀπὸ 
                            προσώπου τοῦ οἴκου κυρίου ἀπὸ τοῦ ἀνὰ μέσον τοῦ θυσιαστηρίου 
                            καὶ ἀπὸ τοῦ ἀνὰ μέσον τοῦ οἴκου κυρίου καὶ ἔδωκεν αὐτὸ ἐπὶ 
                            μηρὸν τοῦ θυσιαστηρίου κατὰ βορρᾶν.
                        </p>
                    </div>
                    <div type="textpart" subtype="verse" n="15">
                        <p>καὶ ἐνετείλατο ὁ βασιλεὺς 
                            Αχαζ τῷ Ουρια τῷ ἱερεῖ λέγων Ἐπὶ τὸ θυσιαστήριον τὸ μέγα 
                            πρόσφερε τὴν ὁλοκαύτωσιν τὴν πρωινὴν καὶ τὴν θυσίαν τὴν ἑσπερινὴν
                             καὶ τὴν ὁλοκαύτωσιν τοῦ βασιλέως καὶ τὴν θυσίαν αὐτοῦ 
                            καὶ τὴν ὁλοκαύτωσιν παντὸς τοῦ λαοῦ καὶ τὴν θυσίαν αὐτῶν καὶ
                            τὴν σπονδὴν αὐτῶν καὶ πᾶν αἷμα ὁλοκαυτώσεως καὶ πᾶν αἷμα 
                            θυσίας ἐπ’ αὐτὸ προσχεεῖς· καὶ τὸ θυσιαστήριον τὸ χαλκοῦν ἔσται 
                            μοι εἰς τὸ πρωί.
                        </p>
                    </div>
                    <div type="textpart" subtype="verse" n="16">
                        <p>καὶ ἐποίησεν Ουριας ὁ ἱερεὺς κατὰ πάντα, ὅσα 
                            ἐνετείλατο αὐτῷ ὁ βασιλεὺς Αχαζ.
                        </p>
                    </div>
                    <div type="textpart" subtype="verse" n="17">
                        <p>καὶ συνέκοψεν ὁ βασιλεὺς 
                            Αχαζ τὰ συγκλείσματα τῶν μεχωνωθ καὶ μετῆρεν ἀπ’ αὐτῶν τὸν 
                            λουτῆρα καὶ τὴν θάλασσαν καθεῖλεν ἀπὸ τῶν βοῶν τῶν χαλκῶν 
                            τῶν ὑποκάτω αὐτῆς καὶ ἔδωκεν αὐτὴν ἐπὶ βάσιν λιθίνην.
                        </p>
                    </div>
                    <div type="textpart" subtype="verse" n="18">
                        <p>καὶ 
                            τὸν θεμέλιον τῆς καθέδρας ᾠκοδόμησεν ἐν οἴκῳ κυρίου καὶ τὴν 
                            εἴσοδον τοῦ βασιλέως τὴν ἔξω ἐπέστρεψεν ἐν οἴκῳ κυρίου ἀπὸ 
                            προσώπου βασιλέως Ἀσσυρίων. —
                        </p>
                    </div>
                    <div type="textpart" subtype="verse" n="19">
                        <p>καὶ τὰ λοιπὰ τῶν λόγων 
                            Αχαζ, ὅσα ἐποίησεν, οὐχὶ ταῦτα γεγραμμένα ἐπὶ βιβλίῳ λόγων τῶν 
                            ἡμερῶν τοῖς βασιλεῦσιν Ιουδα;
                        </p>
                    </div>
                    <div type="textpart" subtype="verse" n="20">
                        <p>καὶ ἐκοιμήθη Αχαζ μετὰ τῶν 
                            πατέρων αὐτοῦ καὶ ἐτάφη ἐν πόλει Δαυιδ, καὶ ἐβασίλευσεν Εζεκιας 
                            υἱὸς αὐτοῦ ἀντ’ αὐτοῦ.
                        </p>
                    </div>
                </div>
                <div type="textpart" subtype="chapter" n="17">
                    <div type="textpart" subtype="verse" n="1">
                        <p>Ἐν ἔτει δωδεκάτῳ τῷ Αχαζ βασιλεῖ Ιουδα ἐβασίλευσεν Ωσηε 
                            υἱὸς Ηλα ἐν Σαμαρείᾳ ἐπὶ Ισραηλ ἐννέα ἔτη.
                        </p>
                    </div>
                    <div type="textpart" subtype="verse" n="2">
                        <p>καὶ ἐποίησεν τὸ 
                            πονηρὸν ἐν ὀφθαλμοῖς κυρίου, πλὴν οὐχ ὡς οἱ βασιλεῖς Ισραηλ, 
                            οἳ ἦσαν ἔμπροσθεν αὐτοῦ.
                        </p>
                    </div>
                    <div type="textpart" subtype="verse" n="3">
                        <p>ἐπ’ αὐτὸν ἀνέβη Σαλαμανασαρ βασιλεὺς
                             Ἀσσυρίων, καὶ ἐγενήθη αὐτῷ Ωσηε δοῦλος καὶ ἐπέστρεψεν 
                            αὐτῷ μαναα.
                        </p>
                    </div>
                    <div type="textpart" subtype="verse" n="4">
                        <p>καὶ εὗρεν βασιλεὺς Ἀσσυρίων ἐν τῷ Ωσηε ἀδικίαν, 
                            ὅτι ἀπέστειλεν ἀγγέλους πρὸς Σηγωρ βασιλέα Αἰγύπτου καὶ οὐκ 
                            ἤνεγκεν μαναα τῷ βασιλεῖ Ἀσσυρίων ἐν τῷ ἐνιαυτῷ ἐκείνῳ, καὶ 
                            ἐπολιόρκησεν αὐτὸν ὁ βασιλεὺς Ἀσσυρίων καὶ ἔδησεν αὐτὸν ἐν 
                            οἴκῳ φυλακῆς.
                        </p>
                    </div>
                    <div type="textpart" subtype="verse" n="5">
                        <p>καὶ ἀνέβη ὁ βασιλεὺς Ἀσσυρίων ἐν πάσῃ τῇ γῇ 
                            καὶ ἀνέβη εἰς Σαμάρειαν καὶ ἐπολιόρκησεν ἐπ’ αὐτὴν τρία ἔτη.
                        </p>
                    </div>
                    <div type="textpart" subtype="verse" n="6">
                        <p>ἐν ἔτει ἐνάτῳ Ωσηε συνέλαβεν βασιλεὺς Ἀσσυρίων τὴν Σαμάρειαν
                             καὶ ἀπῴκισεν τὸν Ισραηλ εἰς Ἀσσυρίους καὶ κατῴκισεν αὐτοὺς
                             ἐν Αλαε καὶ ἐν Αβωρ, ποταμοῖς Γωζαν, καὶ Ορη Μήδων. —
                        </p>
                    </div>
                    <div type="textpart" subtype="verse" n="7">
                        <p>καὶ ἐγένετο ὅτι ἥμαρτον οἱ υἱοὶ Ισραηλ τῷ κυρίῳ θεῷ αὐτῶν τῷ 
                            ἀναγαγόντι αὐτοὺς ἐκ γῆς Αἰγύπτου ὑποκάτωθεν χειρὸς Φαραω 
                            βασιλέως Αἰγύπτου καὶ ἐφοβήθησαν θεοὺς ἑτέρους
                        </p>
                    </div>
                    <div type="textpart" subtype="verse" n="8">
                        <p>καὶ ἐπορεύθησαν
                             τοῖς δικαιώμασιν τῶν ἐθνῶν, ὧν ἐξῆρεν κύριος ἀπὸ προσώπου
                             υἱῶν Ισραηλ, καὶ οἱ βασιλεῖς Ισραηλ, ὅσοι ἐποίησαν,
                        </p>
                    </div>
                    <div type="textpart" subtype="verse" n="9">
                        <p>καὶ
                            ὅσοι ἠμφιέσαντο οἱ υἱοὶ Ισραηλ λόγους οὐχ οὕτως κατὰ κυρίου 
                            θεοῦ αὐτῶν καὶ ᾠκοδόμησαν ἑαυτοῖς ὑψηλὰ ἐν πάσαις ταῖς πόλεσιν
                             αὐτῶν ἀπὸ πύργου φυλασσόντων ἕως πόλεως ὀχυρᾶς
                        </p>
                    </div>
                    <div type="textpart" subtype="verse" n="10">
                        <p>καὶ 
                            ἐστήλωσαν ἑαυτοῖς στήλας καὶ ἄλση ἐπὶ παντὶ βουνῷ ὑψηλῷ καὶ 
                            ὑποκάτω παντὸς ξύλου ἀλσώδους
                        </p>
                    </div>
                    <div type="textpart" subtype="verse" n="11">
                        <p>καὶ ἐθυμίασαν ἐκεῖ ἐν πᾶσιν 
                            ὑψηλοῖς καθὼς τὰ ἔθνη, ἃ ἀπῴκισεν κύριος ἐκ προσώπου αὐτῶν, 
                            καὶ ἐποίησαν κοινωνοὺς καὶ ἐχάραξαν τοῦ παροργίσαι τὸν κύριον
                        </p>
                    </div>
                    <div type="textpart" subtype="verse" n="12">
                        <p>καὶ ἐλάτρευσαν τοῖς εἰδώλοις, οἷς εἶπεν κύριος αὐτοῖς Οὐ ποιήσετε
                             τὸ ῥῆμα τοῦτο κυρίῳ.
                        </p>
                    </div>
                    <div type="textpart" subtype="verse" n="13">
                        <p>καὶ διεμαρτύρατο κύριος ἐν τῷ Ισραηλ
                             καὶ ἐν τῷ Ιουδα ἐν χειρὶ πάντων τῶν προφητῶν αὐτοῦ, παντὸς
                             ὁρῶντος, λέγων Ἀποστράφητε ἀπὸ τῶν ὁδῶν ὑμῶν τῶν πονηρῶν
                             καὶ φυλάξατε τὰς ἐντολάς μου καὶ τὰ δικαιώματά μου καὶ 
                            πάντα τὸν νόμον, ὃν ἐνετειλάμην τοῖς πατράσιν ὑμῶν, ὅσα ἀπέστειλα
                             αὐτοῖς ἐν χειρὶ τῶν δούλων μου τῶν προφητῶν.
                        </p>
                    </div>
                    <div type="textpart" subtype="verse" n="14">
                        <p>καὶ οὐκ 
                            ἤκουσαν καὶ ἐσκλήρυναν τὸν νῶτον αὐτῶν ὑπὲρ τὸν νῶτον τῶν 
                            πατέρων αὐτῶν
                        </p>
                    </div>
                    <div type="textpart" subtype="verse" n="15">
                        <p>καὶ τὰ μαρτύρια αὐτοῦ, ὅσα διεμαρτύρατο αὐτοῖς,
                             οὐκ ἐφύλαξαν καὶ ἐπορεύθησαν ὀπίσω τῶν ματαίων καὶ ἐματαιώθησαν
                             καὶ ὀπίσω τῶν ἐθνῶν τῶν περικύκλῳ αὐτῶν, ὧν ἐνετείλατο
                             αὐτοῖς τοῦ μὴ ποιῆσαι κατὰ ταῦτα·
                        </p>
                    </div>
                    <div type="textpart" subtype="verse" n="16">
                        <p>ἐγκατέλιπον τὰς 
                            ἐντολὰς κυρίου θεοῦ αὐτῶν καὶ ἐποίησαν ἑαυτοῖς χώνευμα, δύο 
                            δαμάλεις, καὶ ἐποίησαν ἄλση καὶ προσεκύνησαν πάσῃ τῇ δυνάμει 
                            τοῦ οὐρανοῦ καὶ ἐλάτρευσαν τῷ Βααλ
                        </p>
                    </div>
                    <div type="textpart" subtype="verse" n="17">
                        <p>καὶ διῆγον τοὺς υἱοὺς αὐτῶν
                             καὶ τὰς θυγατέρας αὐτῶν ἐν πυρὶ καὶ ἐμαντεύοντο μαντείας 
                            καὶ οἰωνίζοντο καὶ ἐπράθησαν τοῦ ποιῆσαι τὸ πονηρὸν ἐν ὀφθαλμοῖς
                             κυρίου παροργίσαι αὐτόν.
                        </p>
                    </div>
                    <div type="textpart" subtype="verse" n="18">
                        <p>καὶ ἐθυμώθη κύριος σφόδρα ἐν 
                            τῷ Ισραηλ καὶ ἀπέστησεν αὐτοὺς ἀπὸ τοῦ προσώπου αὐτοῦ, καὶ 
                            οὐχ ὑπελείφθη πλὴν φυλὴ Ιουδα μονωτάτη.
                        </p>
                    </div>
                    <div type="textpart" subtype="verse" n="19">
                        <p>καί γε Ιουδας οὐκ 
                            ἐφύλαξεν τὰς ἐντολὰς κυρίου τοῦ θεοῦ αὐτῶν καὶ ἐπορεύθησαν 
                            ἐν τοῖς δικαιώμασιν Ισραηλ, οἷς ἐποίησαν,
                        </p>
                    </div>
                    <div type="textpart" subtype="verse" n="20">
                        <p>καὶ ἀπεώσαντο τὸν 
                            κύριον ἐν παντὶ σπέρματι Ισραηλ, καὶ ἐσάλευσεν αὐτοὺς καὶ ἔδωκεν
                             αὐτοὺς ἐν χειρὶ διαρπαζόντων αὐτούς, ἕως οὗ ἀπέρριψεν αὐτοὺς
                            ἀπὸ προσώπου αὐτοῦ.
                        </p>
                    </div>
                    <div type="textpart" subtype="verse" n="21">
                        <p>ὅτι πλὴν Ισραηλ ἐπάνωθεν οἴκου 
                            Δαυιδ καὶ ἐβασίλευσαν τὸν Ιεροβοαμ υἱὸν Ναβατ, καὶ ἐξέωσεν Ιεροβοαμ
                             τὸν Ισραηλ ἐξόπισθεν κυρίου καὶ ἐξήμαρτεν αὐτοὺς ἁμαρτίαν
                             μεγάλην·
                        </p>
                    </div>
                    <div type="textpart" subtype="verse" n="22">
                        <p>καὶ ἐπορεύθησαν οἱ υἱοὶ Ισραηλ ἐν πάσῃ ἁμαρτίᾳ 
                            Ιεροβοαμ, ᾗ ἐποίησεν, οὐκ ἀπέστησαν ἀπ’ αὐτῆς,
                        </p>
                    </div>
                    <div type="textpart" subtype="verse" n="23">
                        <p>ἕως οὗ μετέστησεν
                             κύριος τὸν Ισραηλ ἀπὸ προσώπου αὐτοῦ, καθὼς ἐλάλησεν 
                            κύριος ἐν χειρὶ πάντων τῶν δούλων αὐτοῦ τῶν προφητῶν, καὶ 
                            ἀπῳκίσθη Ισραηλ ἐπάνωθεν τῆς γῆς αὐτοῦ εἰς Ἀσσυρίους ἕως τῆς 
                            ἡμέρας ταύτης.
                        </p>
                    </div>
                    <div type="textpart" subtype="verse" n="24">
                        <p>Καὶ ἤγαγεν βασιλεὺς Ἀσσυρίων ἐκ Βαβυλῶνος τὸν ἐκ Χουνθα 
                            καὶ ἀπὸ Αια καὶ ἀπὸ Αιμαθ καὶ Σεπφαρουαιν, καὶ κατῳκίσθησαν 
                            ἐν πόλεσιν Σαμαρείας ἀντὶ τῶν υἱῶν Ισραηλ καὶ ἐκληρονόμησαν 
                            τὴν Σαμάρειαν καὶ κατῴκησαν ἐν ταῖς πόλεσιν αὐτῆς.
                        </p>
                    </div>
                    <div type="textpart" subtype="verse" n="25">
                        <p>καὶ ἐγένετο
                             ἐν ἀρχῇ τῆς καθέδρας αὐτῶν οὐκ ἐφοβήθησαν τὸν κύριον, 
                            καὶ ἀπέστειλεν κύριος ἐν αὐτοῖς τοὺς λέοντας, καὶ ἦσαν ἀποκτέννοντες
                             ἐν αὐτοῖς.
                        </p>
                    </div>
                    <div type="textpart" subtype="verse" n="26">
                        <p>καὶ εἶπον τῷ βασιλεῖ Ἀσσυρίων λέγοντες Τὰ 
                            ἔθνη, ἃ ἀπῴκισας καὶ ἀντεκάθισας ἐν πόλεσιν Σαμαρείας, οὐκ ἔγνωσαν
                             τὸ κρίμα τοῦ θεοῦ τῆς γῆς, καὶ ἀπέστειλεν εἰς αὐτοὺς 
                            τοὺς λέοντας, καὶ ἰδού εἰσιν θανατοῦντες αὐτούς, καθότι οὐκ οἴδασιν
                             τὸ κρίμα τοῦ θεοῦ τῆς γῆς.
                        </p>
                    </div>
                    <div type="textpart" subtype="verse" n="27">
                        <p>καὶ ἐνετείλατο ὁ βασιλεὺς 
                            Ἀσσυρίων λέγων Ἀπάγετε ἐκεῖθεν καὶ πορευέσθωσαν καὶ κατοικείτωσαν
                             ἐκεῖ καὶ φωτιοῦσιν αὐτοὺς τὸ κρίμα τοῦ θεοῦ τῆς γῆς.
                        </p>
                    </div>
                    <div type="textpart" subtype="verse" n="28">
                        <p>καὶ ἤγαγον ἕνα τῶν ἱερέων, ὧν ἀπῴκισαν ἀπὸ Σαμαρείας, καὶ 
                            ἐκάθισεν ἐν Βαιθηλ καὶ ἦν φωτίζων αὐτοὺς πῶς φοβηθῶσιν τὸν 
                            κύριον.
                        </p>
                    </div>
                    <div type="textpart" subtype="verse" n="29">
                        <p>καὶ ἦσαν ποιοῦντες ἔθνη ἔθνη θεοὺς αὐτῶν καὶ ἔθηκαν 
                            ἐν οἴκῳ τῶν ὑψηλῶν, ὧν ἐποίησαν οἱ Σαμαρῖται, ἔθνη ἐν ταῖς πόλεσιν
                             αὐτῶν, ἐν αἷς κατῴκουν ἐν αὐταῖς·
                        </p>
                    </div>
                    <div type="textpart" subtype="verse" n="30">
                        <p>καὶ οἱ ἄνδρες Βαβυλῶνος
                             ἐποίησαν τὴν Σοκχωθβαινιθ, καὶ οἱ ἄνδρες Χουθ ἐποίησαν 
                            τὴν Νηριγελ, καὶ οἱ ἄνδρες Αιμαθ ἐποίησαν τὴν Ασιμαθ,
                        </p>
                    </div>
                    <div type="textpart" subtype="verse" n="31">
                        <p>καὶ οἱ 
                            Ευαῖοι ἐποίησαν τὴν Εβλαζερ καὶ τὴν Θαρθακ, καὶ οἱ Σεπφαρουαιν
                             κατέκαιον τοὺς υἱοὺς αὐτῶν ἐν πυρὶ τῷ Αδραμελεχ καὶ Ανημελεχ
                            θεοῖς Σεπφαρουαιν.
                        </p>
                    </div>
                    <div type="textpart" subtype="verse" n="32">
                        <p>καὶ ἦσαν φοβούμενοι τὸν κύριον καὶ 
                            κατῴκισαν τὰ βδελύγματα αὐτῶν ἐν τοῖς οἴκοις τῶν ὑψηλῶν, ἃ 
                            ἐποίησαν ἐν Σαμαρείᾳ, ἔθνος ἔθνος ἐν πόλει ἐν ᾗ κατῴκουν ἐν 
                            αὐτῇ· καὶ ἦσαν φοβούμενοι τὸν κύριον καὶ ἐποίησαν ἑαυτοῖς ἱερεῖς 
                            τῶν ὑψηλῶν καὶ ἐποίησαν ἑαυτοῖς ἐν οἴκῳ τῶν ὑψηλῶν.
                        </p>
                    </div>
                    <div type="textpart" subtype="verse" n="33">
                        <p>τὸν 
                            κύριον ἐφοβοῦντο καὶ τοῖς θεοῖς αὐτῶν ἐλάτρευον κατὰ τὸ κρίμα 
                            τῶν ἐθνῶν, ὅθεν ἀπῴκισεν αὐτοὺς ἐκεῖθεν.
                        </p>
                    </div>
                    <div type="textpart" subtype="verse" n="34">
                        <p>ἕως τῆς ἡμέρας ταύτης
                             αὐτοὶ ἐποίουν κατὰ τὸ κρίμα αὐτῶν· αὐτοὶ φοβοῦνται καὶ 
                            αὐτοὶ ποιοῦσιν κατὰ τὰ δικαιώματα αὐτῶν καὶ κατὰ τὴν κρίσιν 
                            αὐτῶν καὶ κατὰ τὸν νόμον καὶ κατὰ τὴν ἐντολήν, ἣν ἐνετείλατο 
                            κύριος τοῖς υἱοῖς Ιακωβ, οὗ ἔθηκεν τὸ ὄνομα αὐτοῦ Ισραηλ,
                        </p>
                    </div>
                    <div type="textpart" subtype="verse" n="35">
                        <p>καὶ 
                            διέθετο κύριος μετ’ αὐτῶν διαθήκην καὶ ἐνετείλατο αὐτοῖς λέγων 
                            Οὐ φοβηθήσεσθε θεοὺς ἑτέρους καὶ οὐ προσκυνήσετε αὐτοῖς καὶ 
                            οὐ λατρεύσετε αὐτοῖς καὶ οὐ θυσιάσετε αὐτοῖς,
                        </p>
                    </div>
                    <div type="textpart" subtype="verse" n="36">
                        <p>ὅτι ἀλλ’ ἢ τῷ 
                            κυρίῳ, ὃς ἀνήγαγεν ὑμᾶς ἐκ γῆς Αἰγύπτου ἐν ἰσχύι μεγάλῃ καὶ ἐν 
                            βραχίονι ὑψηλῷ, αὐτὸν φοβηθήσεσθε καὶ αὐτῷ προσκυνήσετε καὶ 
                            αὐτῷ θύσετε
                        </p>
                    </div>
                    <div type="textpart" subtype="verse" n="37">
                        <p>καὶ τὰ δικαιώματα καὶ τὰ κρίματα καὶ τὸν νόμον 
                            καὶ τὰς ἐντολάς, ἃς ἔγραψεν ὑμῖν, φυλάσσεσθε ποιεῖν πάσας τὰς 
                            ἡμέρας καὶ οὐ φοβηθήσεσθε θεοὺς ἑτέρους·
                        </p>
                    </div>
                    <div type="textpart" subtype="verse" n="38">
                        <p>καὶ τὴν διαθήκην, 
                            ἣν διέθετο μεθ’ ὑμῶν, οὐκ ἐπιλήσεσθε καὶ οὐ φοβηθήσεσθε θεοὺς 
                            ἑτέρους,
                        </p>
                    </div>
                    <div type="textpart" subtype="verse" n="39">
                        <p>ὅτι ἀλλ’ ἢ τὸν κύριον θεὸν ὑμῶν φοβηθήσεσθε, καὶ αὐτὸς
                             ἐξελεῖται ὑμᾶς ἐκ πάντων τῶν ἐχθρῶν ὑμῶν·
                        </p>
                    </div>
                    <div type="textpart" subtype="verse" n="40">
                        <p>καὶ οὐκ ἀκούσεσθε
                             ἐπὶ τῷ κρίματι αὐτῶν, ὃ αὐτοὶ ποιοῦσιν.
                        </p>
                    </div>
                    <div type="textpart" subtype="verse" n="41">
                        <p>καὶ ἦσαν τὰ ἔθνη 
                            ταῦτα φοβούμενοι τὸν κύριον καὶ τοῖς γλυπτοῖς αὐτῶν ἦσαν δουλεύοντες,
                             καί γε οἱ υἱοὶ καὶ οἱ υἱοὶ τῶν υἱῶν αὐτῶν καθὰ ἐποίησαν
                             οἱ πατέρες αὐτῶν ποιοῦσιν ἕως τῆς ἡμέρας ταύτης.
                        </p>
                    </div>
                </div>
                <div type="textpart" subtype="chapter" n="18">
                    <div type="textpart" subtype="verse" n="1">
                        <p>Καὶ ἐγένετο ἐν ἔτει τρίτῳ τῷ Ωσηε υἱῷ Ηλα βασιλεῖ Ισραηλ 
                            ἐβασίλευσεν Εζεκιας υἱὸς Αχαζ βασιλέως Ιουδα.
                        </p>
                    </div>
                    <div type="textpart" subtype="verse" n="2">
                        <p>υἱὸς εἴκοσι καὶ 
                            πέντε ἐτῶν ἦν ἐν τῷ βασιλεύειν αὐτὸν καὶ εἴκοσι καὶ ἐννέα ἔτη 
                            ἐβασίλευσεν ἐν Ιερουσαλημ, καὶ ὄνομα τῇ μητρὶ αὐτοῦ Αβου θυγάτηρ
                             Ζαχαριου.
                        </p>
                    </div>
                    <div type="textpart" subtype="verse" n="3">
                        <p>καὶ ἐποίησεν τὸ εὐθὲς ἐν ὀφθαλμοῖς κυρίου κατὰ 
                            πάντα, ὅσα ἐποίησεν Δαυιδ ὁ πατὴρ αὐτοῦ.
                        </p>
                    </div>
                    <div type="textpart" subtype="verse" n="4">
                        <p>αὐτὸς ἐξῆρεν τὰ 
                            ὑψηλὰ καὶ συνέτριψεν πάσας τὰς στήλας καὶ ἐξωλέθρευσεν τὰ ἄλση
                             καὶ τὸν ὄφιν τὸν χαλκοῦν, ὃν ἐποίησεν Μωυσῆς, ὅτι ἕως τῶν
                            ἡμερῶν ἐκείνων ἦσαν οἱ υἱοὶ Ισραηλ θυμιῶντες αὐτῷ, καὶ ἐκάλεσεν
                             αὐτὸν Νεεσθαν.
                        </p>
                    </div>
                    <div type="textpart" subtype="verse" n="5">
                        <p>ἐν κυρίῳ θεῷ Ισραηλ ἤλπισεν, καὶ μετ’ 
                            αὐτὸν οὐκ ἐγενήθη ὅμοιος αὐτῷ ἐν βασιλεῦσιν Ιουδα καὶ ἐν τοῖς 
                            γενομένοις ἔμπροσθεν αὐτοῦ·
                        </p>
                    </div>
                    <div type="textpart" subtype="verse" n="6">
                        <p>καὶ ἐκολλήθη τῷ κυρίῳ, οὐκ ἀπέστη
                             ὄπισθεν αὐτοῦ καὶ ἐφύλαξεν τὰς ἐντολὰς αὐτοῦ, ὅσας ἐνετείλατο
                             Μωυσῇ·
                        </p>
                    </div>
                    <div type="textpart" subtype="verse" n="7">
                        <p>καὶ ἦν κύριος μετ’ αὐτοῦ, ἐν πᾶσιν, οἷς ἐποίει, 
                            συνῆκεν. καὶ ἠθέτησεν ἐν τῷ βασιλεῖ Ἀσσυρίων καὶ οὐκ ἐδούλευσεν
                             αὐτῷ.
                        </p>
                    </div>
                    <div type="textpart" subtype="verse" n="8">
                        <p>αὐτὸς ἐπάταξεν τοὺς ἀλλοφύλους ἕως Γάζης καὶ ἕως 
                            ὁρίου αὐτῆς ἀπὸ πύργου φυλασσόντων καὶ ἕως πόλεως ὀχυρᾶς.
                        </p>
                    </div>
                    <div type="textpart" subtype="verse" n="9">
                        <p>Καὶ ἐγένετο ἐν τῷ ἔτει τῷ τετάρτῳ βασιλεῖ Εζεκια (αὐτὸς 
                            ἐνιαυτὸς ὁ ἕβδομος τῷ Ωσηε υἱῷ Ηλα βασιλεῖ Ισραηλ) ἀνέβη 
                            Σαλαμανασσαρ βασιλεὺς Ἀσσυρίων ἐπὶ Σαμάρειαν καὶ ἐπολιόρκει 
                            ἐπ’ αὐτήν·
                        </p>
                    </div>
                    <div type="textpart" subtype="verse" n="10">
                        <p>καὶ κατελάβετο αὐτὴν ἀπὸ τέλους τριῶν ἐτῶν ἐν ἔτει 
                            ἕκτῳ τῷ Εζεκια (αὐτὸς ἐνιαυτὸς ἔνατος τῷ Ωσηε βασιλεῖ Ισραηλ), 
                            καὶ συνελήμφθη Σαμάρεια.
                        </p>
                    </div>
                    <div type="textpart" subtype="verse" n="11">
                        <p>καὶ ἀπῴκισεν βασιλεὺς Ἀσσυρίων 
                            τὴν Σαμάρειαν εἰς Ἀσσυρίους καὶ ἔθηκεν αὐτοὺς ἐν Αλαε καὶ ἐν 
                            Αβωρ ποταμῷ Γωζαν καὶ Ορη Μήδων,
                        </p>
                    </div>
                    <div type="textpart" subtype="verse" n="12">
                        <p>ἀνθ’ ὧν ὅτι οὐκ ἤκουσαν 
                            τῆς φωνῆς κυρίου θεοῦ αὐτῶν καὶ παρέβησαν τὴν διαθήκην αὐτοῦ,
                             πάντα ὅσα ἐνετείλατο Μωυσῆς ὁ δοῦλος κυρίου, καὶ οὐκ 
                            ἤκουσαν καὶ οὐκ ἐποίησαν.
                        </p>
                    </div>
                    <div type="textpart" subtype="verse" n="13">
                        <p>Καὶ τῷ τεσσαρεσκαιδεκάτῳ ἔτει βασιλεῖ Εζεκιου ἀνέβη Σενναχηριμ
                             βασιλεὺς Ἀσσυρίων ἐπὶ τὰς πόλεις Ιουδα τὰς ὀχυρὰς καὶ 
                            συνέλαβεν αὐτάς.
                        </p>
                    </div>
                    <div type="textpart" subtype="verse" n="14">
                        <p>καὶ ἀπέστειλεν Εζεκιας βασιλεὺς Ιουδα ἀγγέλους
                             πρὸς βασιλέα Ἀσσυρίων εἰς Λαχις λέγων Ἡμάρτηκα, ἀποστράφητι
                             ἀπ’ ἐμοῦ· ὃ ἐὰν ἐπιθῇς ἐπ’ ἐμέ, βαστάσω. καὶ ἐπέθηκεν 
                            ὁ βασιλεὺς Ἀσσυρίων ἐπὶ Εζεκιαν βασιλέα Ιουδα τριακόσια τάλαντα
                             ἀργυρίου καὶ τριάκοντα τάλαντα χρυσίου.
                        </p>
                    </div>
                    <div type="textpart" subtype="verse" n="15">
                        <p>καὶ ἔδωκεν Εζεκιας
                             πᾶν τὸ ἀργύριον τὸ εὑρεθὲν ἐν οἴκῳ κυρίου καὶ ἐν θησαυροῖς 
                            οἴκου τοῦ βασιλέως.
                        </p>
                    </div>
                    <div type="textpart" subtype="verse" n="16">
                        <p>ἐν τῷ καιρῷ ἐκείνῳ συνέκοψεν Εζεκιας τὰς 
                            θύρας ναοῦ κυρίου καὶ τὰ ἐστηριγμένα, ἃ ἐχρύσωσεν Εζεκιας βασιλεὺς
                             Ιουδα, καὶ ἔδωκεν αὐτὰ βασιλεῖ Ἀσσυρίων.
                        </p>
                    </div>
                    <div type="textpart" subtype="verse" n="17">
                        <p>Καὶ ἀπέστειλεν βασιλεὺς Ἀσσυρίων τὸν Θαρθαν καὶ τὸν Ραφις
                             καὶ τὸν Ραψακην ἐκ Λαχις πρὸς τὸν βασιλέα Εζεκιαν ἐν δυνάμει
                             βαρείᾳ ἐπὶ Ιερουσαλημ, καὶ ἀνέβησαν καὶ ἦλθον εἰς Ιερουσαλημ
                             καὶ ἔστησαν ἐν τῷ ὑδραγωγῷ τῆς κολυμβήθρας τῆς ἄνω,
                            ἥ ἐστιν ἐν τῇ ὁδῷ τοῦ ἀγροῦ τοῦ γναφέως.
                        </p>
                    </div>
                    <div type="textpart" subtype="verse" n="18">
                        <p>καὶ ἐβόησαν πρὸς 
                            Εζεκιαν, καὶ ἐξῆλθον πρὸς αὐτὸν Ελιακιμ υἱὸς Χελκιου ὁ οἰκονόμος 
                            καὶ Σομνας ὁ γραμματεὺς καὶ Ιωας υἱὸς Ασαφ ὁ ἀναμιμνῄσκων.
                        </p>
                    </div>
                    <div type="textpart" subtype="verse" n="19">
                        <p>καὶ εἶπεν πρὸς αὐτοὺς Ραψακης Εἴπατε δὴ πρὸς Εζεκιαν Τάδε 
                            λέγει ὁ βασιλεὺς ὁ μέγας βασιλεὺς Ἀσσυρίων Τίς ἡ πεποίθησις 
                            αὕτη, ἣν πέποιθας;
                        </p>
                    </div>
                    <div type="textpart" subtype="verse" n="20">
                        <p>εἶπας Πλὴν λόγοι χειλέων βουλὴ καὶ δύναμις
                             εἰς πόλεμον. νῦν οὖν τίνι πεποιθὼς ἠθέτησας ἐν ἐμοί;
                        </p>
                    </div>
                    <div type="textpart" subtype="verse" n="21">
                        <p>νῦν 
                            ἰδοὺ πέποιθας σαυτῷ ἐπὶ τὴν ῥάβδον τὴν καλαμίνην τὴν τεθλασμένην
                             ταύτην, ἐπ’ Αἴγυπτον· ὃς ἂν στηριχθῇ ἀνὴρ ἐπ’ αὐτήν, καὶ 
                            εἰσελεύσεται εἰς τὴν χεῖρα αὐτοῦ καὶ τρήσει αὐτήν· οὕτως Φαραω 
                            βασιλεὺς Αἰγύπτου πᾶσιν τοῖς πεποιθόσιν ἐπ’ αὐτόν.
                        </p>
                    </div>
                    <div type="textpart" subtype="verse" n="22">
                        <p>καὶ ὅτι εἶπας
                             πρός με Ἐπὶ κύριον θεὸν πεποίθαμεν· οὐχὶ αὐτὸς οὗτος, οὗ 
                            ἀπέστησεν Εζεκιας τὰ ὑψηλὰ αὐτοῦ καὶ τὰ θυσιαστήρια αὐτοῦ καὶ 
                            εἶπεν τῷ Ιουδα καὶ τῇ Ιερουσαλημ Ἐνώπιον τοῦ θυσιαστηρίου 
                            τούτου προσκυνήσετε ἐν Ιερουσαλημ;
                        </p>
                    </div>
                    <div type="textpart" subtype="verse" n="23">
                        <p>καὶ νῦν μίχθητε δὴ τῷ 
                            κυρίῳ μου βασιλεῖ Ἀσσυρίων, καὶ δώσω σοι δισχιλίους ἵππους, 
                            εἰ δυνήσῃ δοῦναι σεαυτῷ ἐπιβάτας ἐπ’ αὐτούς.
                        </p>
                    </div>
                    <div type="textpart" subtype="verse" n="24">
                        <p>καὶ πῶς ἀποστρέψεις
                             τὸ πρόσωπον τοπάρχου ἑνὸς τῶν δούλων τοῦ κυρίου μου 
                            τῶν ἐλαχίστων; καὶ ἤλπισας σαυτῷ ἐπ’ Αἴγυπτον εἰς ἅρματα καὶ 
                            ἱππεῖς.
                        </p>
                    </div>
                    <div type="textpart" subtype="verse" n="25">
                        <p>καὶ νῦν μὴ ἄνευ κυρίου ἀνέβημεν ἐπὶ τὸν τόπον τοῦτον 
                            τοῦ διαφθεῖραι αὐτόν; κύριος εἶπεν πρός με Ἀνάβηθι ἐπὶ τὴν γῆν 
                            ταύτην καὶ διάφθειρον αὐτήν.
                        </p>
                    </div>
                    <div type="textpart" subtype="verse" n="26">
                        <p>καὶ εἶπεν Ελιακιμ υἱὸς Χελκιου καὶ 
                            Σομνας καὶ Ιωας πρὸς Ραψακην Λάλησον δὴ πρὸς τοὺς παῖδάς 
                            σου Συριστί, ὅτι ἀκούομεν ἡμεῖς, καὶ οὐ λαλήσεις μεθ’ ἡμῶν Ιουδαϊστί,
                             καὶ ἵνα τί λαλεῖς ἐν τοῖς ὠσὶν τοῦ λαοῦ τοῦ ἐπὶ τοῦ τείχους;
                        </p>
                    </div>
                    <div type="textpart" subtype="verse" n="27">
                        <p>καὶ εἶπεν πρὸς αὐτοὺς Ραψακης Μὴ ἐπὶ τὸν κύριόν σου 
                            καὶ πρὸς σὲ ἀπέστειλέν με ὁ κύριός μου λαλῆσαι τοὺς λόγους 
                            τούτους; οὐχὶ ἐπὶ τοὺς ἄνδρας τοὺς καθημένους ἐπὶ τοῦ τείχους 
                            τοῦ φαγεῖν τὴν κόπρον αὐτῶν καὶ πιεῖν τὸ οὖρον αὐτῶν μεθ’ ὑμῶν 
                            ἅμα;
                        </p>
                    </div>
                    <div type="textpart" subtype="verse" n="28">
                        <p>καὶ ἔστη Ραψακης καὶ ἐβόησεν φωνῇ μεγάλῃ Ιουδαϊστὶ καὶ 
                            ἐλάλησεν καὶ εἶπεν Ἀκούσατε τοὺς λόγους τοῦ μεγάλου βασιλέως 
                            Ἀσσυρίων
                        </p>
                    </div>
                    <div type="textpart" subtype="verse" n="29">
                        <p>Τάδε λέγει ὁ βασιλεύς Μὴ ἐπαιρέτω ὑμᾶς Εζεκιας 
                            λόγοις, ὅτι οὐ μὴ δύνηται ὑμᾶς ἐξελέσθαι ἐκ χειρός μου.
                        </p>
                    </div>
                    <div type="textpart" subtype="verse" n="30">
                        <p>καὶ μὴ 
                            ἐπελπιζέτω ὑμᾶς Εζεκιας πρὸς κύριον λέγων Ἐξαιρούμενος ἐξελεῖται
                            ἡμᾶς κύριος, οὐ μὴ παραδοθῇ ἡ πόλις αὕτη ἐν χειρὶ βασιλέως 
                            Ἀσσυρίων.
                        </p>
                    </div>
                    <div type="textpart" subtype="verse" n="31">
                        <p>μὴ ἀκούετε Εζεκιου, ὅτι τάδε λέγει ὁ βασιλεὺς Ἀσσυρίων
                             Ποιήσατε μετ’ ἐμοῦ εὐλογίαν καὶ ἐξέλθατε πρός με, καὶ 
                            πίεται ἀνὴρ τὴν ἄμπελον αὐτοῦ καὶ ἀνὴρ τὴν συκῆν αὐτοῦ φάγεται
                             καὶ πίεται ὕδωρ τοῦ λάκκου αὐτοῦ,
                        </p>
                    </div>
                    <div type="textpart" subtype="verse" n="32">
                        <p>ἕως ἔλθω καὶ λάβω ὑμᾶς 
                            εἰς γῆν ὡς γῆ ὑμῶν, γῆ σίτου καὶ οἴνου καὶ ἄρτου καὶ ἀμπελώνων,
                             γῆ ἐλαίας ἐλαίου καὶ μέλιτος, καὶ ζήσετε καὶ οὐ μὴ ἀποθάνητε.
                             καὶ μὴ ἀκούετε Εζεκιου, ὅτι ἀπατᾷ ὑμᾶς λέγων Κύριος ῥύσεται
                             ἡμᾶς.
                        </p>
                    </div>
                    <div type="textpart" subtype="verse" n="33">
                        <p>μὴ ῥυόμενοι ἐρρύσαντο οἱ θεοὶ τῶν ἐθνῶν ἕκαστος 
                            τὴν ἑαυτοῦ χώραν ἐκ χειρὸς βασιλέως Ἀσσυρίων;
                        </p>
                    </div>
                    <div type="textpart" subtype="verse" n="34">
                        <p>ποῦ ἐστιν ὁ 
                            θεὸς Αιμαθ καὶ Αρφαδ; ποῦ ἐστιν ὁ θεὸς Σεπφαρουαιν; καὶ ὅτι 
                            ἐξείλαντο Σαμάρειαν ἐκ χειρός μου;
                        </p>
                    </div>
                    <div type="textpart" subtype="verse" n="35">
                        <p>τίς ἐν πᾶσιν τοῖς θεοῖς τῶν 
                            γαιῶν, οἳ ἐξείλαντο τὰς γᾶς αὐτῶν ἐκ χειρός μου, ὅτι ἐξελεῖται 
                            κύριος τὴν Ιερουσαλημ ἐκ χειρός μου;
                        </p>
                    </div>
                    <div type="textpart" subtype="verse" n="36">
                        <p>καὶ ἐκώφευσαν καὶ οὐκ 
                            ἀπεκρίθησαν αὐτῷ λόγον, ὅτι ἐντολὴ τοῦ βασιλέως λέγων Οὐκ 
                            ἀποκριθήσεσθε αὐτῷ.
                        </p>
                    </div>
                    <div type="textpart" subtype="verse" n="37">
                        <p>Καὶ εἰσῆλθεν Ελιακιμ υἱὸς Χελκιου ὁ οἰκονόμος καὶ Σομνας ὁ 
                            γραμματεὺς καὶ Ιωας υἱὸς Ασαφ ὁ ἀναμιμνῄσκων πρὸς Εζεκιαν 
                            διερρηχότες τὰ ἱμάτια καὶ ἀνήγγειλαν αὐτῷ τοὺς λόγους Ραψακου.
                        </p>
                    </div>
                </div>
                <div type="textpart" subtype="chapter" n="19">
                    <div type="textpart" subtype="verse" n="1">
                        <p>καὶ ἐγένετο ὡς ἤκουσεν ὁ βασιλεὺς Εζεκιας, καὶ διέρρηξεν τὰ 
                            ἱμάτια ἑαυτοῦ καὶ περιεβάλετο σάκκον καὶ εἰσῆλθεν εἰς οἶκον κυρίου.
                        </p>
                    </div>
                    <div type="textpart" subtype="verse" n="2">
                        <p>καὶ ἀπέστειλεν Ελιακιμ τὸν οἰκονόμον καὶ Σομναν τὸν 
                            γραμματέα καὶ τοὺς πρεσβυτέρους τῶν ἱερέων περιβεβλημένους 
                            σάκκους πρὸς Ησαιαν τὸν προφήτην υἱὸν Αμως,
                        </p>
                    </div>
                    <div type="textpart" subtype="verse" n="3">
                        <p>καὶ εἶπον πρὸς 
                            αὐτόν Τάδε λέγει Εζεκιας Ἡμέρα θλίψεως καὶ ἐλεγμοῦ καὶ παροργισμοῦ
                             ἡ ἡμέρα αὕτη, ὅτι ἦλθον υἱοὶ ἕως ὠδίνων, καὶ ἰσχὺς οὐκ 
                            ἔστιν τῇ τικτούσῃ·
                        </p>
                    </div>
                    <div type="textpart" subtype="verse" n="4">
                        <p>εἴ πως εἰσακούσεται κύριος ὁ θεός σου πάντας
                             τοὺς λόγους Ραψακου, ὃν ἀπέστειλεν αὐτὸν βασιλεὺς Ἀσσυρίων
                             ὁ κύριος αὐτοῦ ὀνειδίζειν θεὸν ζῶντα καὶ βλασφημεῖν ἐν 
                            λόγοις, οἷς ἤκουσεν κύριος ὁ θεός σου, καὶ λήμψῃ προσευχὴν 
                            περὶ τοῦ λείμματος τοῦ εὑρισκομένου.
                        </p>
                    </div>
                    <div type="textpart" subtype="verse" n="5">
                        <p>καὶ ἦλθον οἱ παῖδες τοῦ 
                            βασιλέως Εζεκιου πρὸς Ησαιαν,
                        </p>
                    </div>
                    <div type="textpart" subtype="verse" n="6">
                        <p>καὶ εἶπεν αὐτοῖς Ησαιας Τάδε 
                            ἐρεῖτε πρὸς τὸν κύριον ὑμῶν Τάδε λέγει κύριος Μὴ φοβηθῇς ἀπὸ
                            τῶν λόγων, ὧν ἤκουσας, ὧν ἐβλασφήμησαν τὰ παιδάρια βασιλέως 
                            Ἀσσυρίων·
                        </p>
                    </div>
                    <div type="textpart" subtype="verse" n="7">
                        <p>ἰδοὺ ἐγὼ δίδωμι ἐν αὐτῷ πνεῦμα, καὶ ἀκούσεται ἀγγελίαν
                             καὶ ἀποστραφήσεται εἰς τὴν γῆν αὐτοῦ, καὶ καταβαλῶ αὐτὸν
                             ἐν ῥομφαίᾳ ἐν τῇ γῇ αὐτοῦ.
                        </p>
                    </div>
                    <div type="textpart" subtype="verse" n="8">
                        <p>Καὶ ἐπέστρεψεν Ραψακης καὶ εὗρεν τὸν βασιλέα Ἀσσυρίων πολεμοῦντα
                             ἐπὶ Λομνα, ὅτι ἤκουσεν ὅτι ἀπῆρεν ἀπὸ Λαχις·
                        </p>
                    </div>
                    <div type="textpart" subtype="verse" n="9">
                        <p>καὶ 
                            ἤκουσεν περὶ Θαρακα βασιλέως Αἰθιόπων λέγων Ἰδοὺ ἐξῆλθεν πολεμεῖν
                             μετὰ σοῦ. καὶ ἐπέστρεψεν καὶ ἀπέστειλεν ἀγγέλους πρὸς 
                            Εζεκιαν λέγων
                        </p>
                    </div>
                    <div type="textpart" subtype="verse" n="10">
                        <p>Μὴ ἐπαιρέτω σε ὁ θεός σου, ἐφ’ ᾧ σὺ πέποιθας 
                            ἐπ’ αὐτῷ λέγων Οὐ μὴ παραδοθῇ Ιερουσαλημ εἰς χεῖρας βασιλέως 
                            Ἀσσυρίων.
                        </p>
                    </div>
                    <div type="textpart" subtype="verse" n="11">
                        <p>ἰδοὺ σὺ ἤκουσας πάντα, ὅσα ἐποίησαν βασιλεῖς Ἀσσυρίων
                             πάσαις ταῖς γαῖς τοῦ ἀναθεματίσαι αὐτάς· καὶ σὺ ῥυσθήσῃ;
                        </p>
                    </div>
                    <div type="textpart" subtype="verse" n="12">
                        <p>μὴ ἐξείλαντο αὐτοὺς οἱ θεοὶ τῶν ἐθνῶν, οὓς διέφθειραν οἱ 
                            πατέρες μου, τήν τε Γωζαν καὶ τὴν Χαρραν καὶ Ραφες καὶ υἱοὺς 
                            Εδεμ τοὺς ἐν Θαεσθεν;
                        </p>
                    </div>
                    <div type="textpart" subtype="verse" n="13">
                        <p>ποῦ ἐστιν ὁ βασιλεὺς Αιμαθ καὶ ὁ βασιλεὺς
                             Αρφαδ; καὶ ποῦ ἐστιν Σεπφαρουαιν, Ανα καὶ Αυα; —
                        </p>
                    </div>
                    <div type="textpart" subtype="verse" n="14">
                        <p>καὶ 
                            ἔλαβεν Εζεκιας τὰ βιβλία ἐκ χειρὸς τῶν ἀγγέλων καὶ ἀνέγνω αὐτά· 
                            καὶ ἀνέβη εἰς οἶκον κυρίου καὶ ἀνέπτυξεν αὐτὰ Εζεκιας ἐναντίον 
                            κυρίου
                        </p>
                    </div>
                    <div type="textpart" subtype="verse" n="15">
                        <p>καὶ εἶπεν Κύριε ὁ θεὸς Ισραηλ ὁ καθήμενος ἐπὶ τῶν χερουβιν,
                             σὺ εἶ ὁ θεὸς μόνος ἐν πάσαις ταῖς βασιλείαις τῆς γῆς, σὺ 
                            ἐποίησας τὸν οὐρανὸν καὶ τὴν γῆν.
                        </p>
                    </div>
                    <div type="textpart" subtype="verse" n="16">
                        <p>κλῖνον, κύριε, τὸ οὖς σου 
                            καὶ ἄκουσον· ἄνοιξον, κύριε, τοὺς ὀφθαλμούς σου καὶ ἰδὲ καὶ ἄκουσον
                             τοὺς λόγους Σενναχηριμ, οὓς ἀπέστειλεν ὀνειδίζειν θεὸν ζῶντα.
                        </p>
                    </div>
                    <div type="textpart" subtype="verse" n="17">
                        <p>ὅτι ἀληθείᾳ, κύριε, ἠρήμωσαν βασιλεῖς Ἀσσυρίων τὰ ἔθνη
                        </p>
                    </div>
                    <div type="textpart" subtype="verse" n="18">
                        <p>καὶ ἔδωκαν τοὺς θεοὺς αὐτῶν εἰς τὸ πῦρ, ὅτι οὐ θεοί εἰσιν, 
                            ἀλλ’ ἢ ἔργα χειρῶν ἀνθρώπων, ξύλα καὶ λίθοι, καὶ ἀπώλεσαν αὐτούς.
                        </p>
                    </div>
                    <div type="textpart" subtype="verse" n="19">
                        <p>καὶ νῦν, κύριε ὁ θεὸς ἡμῶν, σῶσον ἡμᾶς ἐκ χειρὸς αὐτοῦ, 
                            καὶ γνώσονται πᾶσαι αἱ βασιλεῖαι τῆς γῆς ὅτι σὺ κύριος ὁ θεὸς 
                            μόνος.
                        </p>
                    </div>
                    <div type="textpart" subtype="verse" n="20">
                        <p>Καὶ ἀπέστειλεν Ησαιας υἱὸς Αμως πρὸς Εζεκιαν λέγων Τάδε 
                            λέγει κύριος ὁ θεὸς τῶν δυνάμεων ὁ θεὸς Ισραηλ Ἃ προσηύξω 
                            πρός με περὶ Σενναχηριμ βασιλέως Ἀσσυρίων, ἤκουσα.
                        </p>
                    </div>
                    <div type="textpart" subtype="verse" n="21">
                        <p>οὗτος ὁ 
                            λόγος, ὃν ἐλάλησεν κύριος ἐπ’ αὐτόν Ἐξουδένησέν σε καὶ ἐμυκτήρισέν
                             σε παρθένος θυγάτηρ Σιων, ἐπὶ σοὶ κεφαλὴν αὐτῆς ἐκίνησεν
                             θυγάτηρ Ιερουσαλημ.
                        </p>
                    </div>
                    <div type="textpart" subtype="verse" n="22">
                        <p>τίνα ὠνείδισας καὶ ἐβλασφήμησας; 
                            καὶ ἐπὶ τίνα ὕψωσας φωνήν; καὶ ἦρας εἰς ὕψος τοὺς ὀφθαλμούς 
                            σου εἰς τὸν ἅγιον τοῦ Ισραηλ.
                        </p>
                    </div>
                    <div type="textpart" subtype="verse" n="23">
                        <p>ἐν χειρὶ ἀγγέλων σου ὠνείδισας 
                            κύριον καὶ εἶπας Ἐν τῷ πλήθει τῶν ἁρμάτων μου ἐγὼ ἀναβήσομαι
                             εἰς ὕψος ὀρέων, μηροὺς τοῦ Λιβάνου, καὶ ἔκοψα τὸ μέγεθος 
                            τῆς κέδρου αὐτοῦ, τὰ ἐκλεκτὰ κυπαρίσσων αὐτοῦ, καὶ ἦλθον εἰς 
                            μελον τέλους αὐτοῦ, δρυμοῦ Καρμήλου αὐτοῦ.
                        </p>
                    </div>
                    <div type="textpart" subtype="verse" n="24">
                        <p>ἐγὼ ἔψυξα καὶ 
                            ἔπιον ὕδατα ἀλλότρια καὶ ἐξηρήμωσα τῷ ἴχνει τοῦ ποδός μου 
                            πάντας ποταμοὺς περιοχῆς.
                        </p>
                    </div>
                    <div type="textpart" subtype="verse" n="25">
                        <p>ἔπλασα αὐτήν, νῦν ἤγαγον αὐτήν, 
                            καὶ ἐγενήθη εἰς ἐπάρσεις ἀποικεσιῶν μαχίμων, πόλεις ὀχυράς.
                        </p>
                    </div>
                    <div type="textpart" subtype="verse" n="26">
                        <p>καὶ οἱ ἐνοικοῦντες ἐν αὐταῖς ἠσθένησαν τῇ χειρί, ἔπτηξαν καὶ 
                            κατῃσχύνθησαν, ἐγένοντο χόρτος ἀγροῦ ἢ χλωρὰ βοτάνη, χλόη 
                            δωμάτων καὶ πάτημα ἀπέναντι ἑστηκότος.
                        </p>
                    </div>
                    <div type="textpart" subtype="verse" n="27">
                        <p>καὶ τὴν καθέδραν σου 
                            καὶ τὴν ἔξοδόν σου καὶ τὴν εἴσοδόν σου ἔγνων καὶ τὸν θυμόν 
                            σου ἐπ’ ἐμέ.
                        </p>
                    </div>
                    <div type="textpart" subtype="verse" n="28">
                        <p>διὰ τὸ ὀργισθῆναί σε ἐπ’ ἐμὲ καὶ τὸ στρῆνός σου 
                            ἀνέβη ἐν τοῖς ὠσίν μου καὶ θήσω τὰ ἄγκιστρά μου ἐν τοῖς μυκτῆρσίν
                             σου καὶ χαλινὸν ἐν τοῖς χείλεσίν σου καὶ ἀποστρέψω σε 
                            ἐν τῇ ὁδῷ, ᾗ ἦλθες ἐν αὐτῇ.
                        </p>
                    </div>
                    <div type="textpart" subtype="verse" n="29">
                        <p>καὶ τοῦτό σοι τὸ σημεῖον· φάγῃ 
                            τοῦτον τὸν ἐνιαυτὸν αὐτόματα καὶ τῷ ἔτει τῷ δευτέρῳ τὰ ἀνατέλλοντα·
                             καὶ ἔτι τρίτῳ σπορὰ καὶ ἄμητος καὶ φυτεία ἀμπελώνων,
                             καὶ φάγεσθε τὸν καρπὸν αὐτῶν.
                        </p>
                    </div>
                    <div type="textpart" subtype="verse" n="30">
                        <p>καὶ προσθήσει τὸ διασεσῳσμένον
                             οἴκου Ιουδα τὸ ὑπολειφθὲν ῥίζαν κάτω καὶ ποιήσει 
                            καρπὸν ἄνω.
                        </p>
                    </div>
                    <div type="textpart" subtype="verse" n="31">
                        <p>ὅτι ἐξ Ιερουσαλημ ἐξελεύσεται κατάλειμμα καὶ ἀνασῳζόμενος
                             ἐξ ὄρους Σιων· ὁ ζῆλος κυρίου τῶν δυνάμεων ποιήσει
                             τοῦτο.
                        </p>
                    </div>
                    <div type="textpart" subtype="verse" n="32">
                        <p>οὐχ οὕτως· τάδε λέγει κύριος πρὸς βασιλέα Ἀσσυρίων
                            Οὐκ εἰσελεύσεται εἰς τὴν πόλιν ταύτην καὶ οὐ τοξεύσει ἐκεῖ βέλος, 
                            καὶ οὐ προφθάσει αὐτὴν θυρεός, καὶ οὐ μὴ ἐκχέῃ πρὸς αὐτὴν 
                            πρόσχωμα·
                        </p>
                    </div>
                    <div type="textpart" subtype="verse" n="33">
                        <p>τῇ ὁδῷ, ᾗ ἦλθεν, ἐν αὐτῇ ἀποστραφήσεται καὶ εἰς 
                            τὴν πόλιν ταύτην οὐκ εἰσελεύσεται, λέγει κύριος.
                        </p>
                    </div>
                    <div type="textpart" subtype="verse" n="34">
                        <p>καὶ ὑπερασπιῶ 
                            ὑπὲρ τῆς πόλεως ταύτης δι’ ἐμὲ καὶ διὰ Δαυιδ τὸν δοῦλόν μου.
                        </p>
                    </div>
                    <div type="textpart" subtype="verse" n="35">
                        <p>Καὶ ἐγένετο ἕως νυκτὸς καὶ ἐξῆλθεν ἄγγελος κυρίου καὶ ἐπάταξεν
                             ἐν τῇ παρεμβολῇ τῶν Ἀσσυρίων ἑκατὸν ὀγδοήκοντα πέντε 
                            χιλιάδας· καὶ ὤρθρισαν τὸ πρωί, καὶ ἰδοὺ πάντες σώματα νεκρά.
                        </p>
                    </div>
                    <div type="textpart" subtype="verse" n="36">
                        <p>καὶ ἀπῆρεν καὶ ἐπορεύθη καὶ ἀπέστρεψεν Σενναχηριμ βασιλεὺς 
                            Ἀσσυρίων καὶ ᾤκησεν ἐν Νινευη.
                        </p>
                    </div>
                    <div type="textpart" subtype="verse" n="37">
                        <p>καὶ ἐγένετο αὐτοῦ προσκυνοῦντος
                             ἐν οἴκῳ Νεσεραχ θεοῦ αὐτοῦ καὶ Αδραμελεχ καὶ Σαρασαρ 
                            οἱ υἱοὶ αὐτοῦ ἐπάταξαν αὐτὸν ἐν μαχαίρᾳ, καὶ αὐτοὶ ἐσώθησαν 
                            εἰς γῆν Αραρατ· καὶ ἐβασίλευσεν Ασορδαν ὁ υἱὸς αὐτοῦ ἀντ’ αὐτοῦ.
                        </p>
                    </div>
                </div>
                <div type="textpart" subtype="chapter" n="20">
                    <div type="textpart" subtype="verse" n="1">
                        <p>Ἐν ταῖς ἡμέραις ἐκείναις ἠρρώστησεν Εζεκιας εἰς θάνατον. καὶ 
                            εἰσῆλθεν πρὸς αὐτὸν Ησαιας υἱὸς Αμως ὁ προφήτης καὶ εἶπεν 
                            πρὸς αὐτόν Τάδε λέγει κύριος Ἔντειλαι τῷ οἴκῳ σου, ὅτι ἀποθνῄσκεις
                             σὺ καὶ οὐ ζήσῃ.
                        </p>
                    </div>
                    <div type="textpart" subtype="verse" n="2">
                        <p>καὶ ἀπέστρεψεν Εζεκιας τὸ πρόσωπον αὐτοῦ
                             πρὸς τὸν τοῖχον καὶ ηὔξατο πρὸς κύριον λέγων
                        </p>
                    </div>
                    <div type="textpart" subtype="verse" n="3">
                        <p>Ὦ δή, κύριε, 
                            μνήσθητι δὴ ὅσα περιεπάτησα ἐνώπιόν σου ἐν ἀληθείᾳ καὶ ἐν 
                            καρδίᾳ πλήρει καὶ τὸ ἀγαθὸν ἐν ὀφθαλμοῖς σου ἐποίησα. καὶ ἔκλαυσεν
                             Εζεκιας κλαυθμῷ μεγάλῳ.
                        </p>
                    </div>
                    <div type="textpart" subtype="verse" n="4">
                        <p>καὶ ἦν Ησαιας ἐν τῇ αὐλῇ τῇ 
                            μέσῃ, καὶ ῥῆμα κυρίου ἐγένετο πρὸς αὐτὸν λέγων
                        </p>
                    </div>
                    <div type="textpart" subtype="verse" n="5">
                        <p>Ἐπίστρεψον 
                            καὶ ἐρεῖς πρὸς Εζεκιαν τὸν ἡγούμενον τοῦ λαοῦ μου Τάδε λέγει 
                            κύριος ὁ θεὸς Δαυιδ τοῦ πατρός σου Ἤκουσα τῆς προσευχῆς σου, 
                            εἶδον τὰ δάκρυά σου· ἰδοὺ ἐγὼ ἰάσομαί σε, τῇ ἡμέρᾳ τῇ τρίτῃ 
                            ἀναβήσῃ εἰς οἶκον κυρίου,
                        </p>
                    </div>
                    <div type="textpart" subtype="verse" n="6">
                        <p>καὶ προσθήσω ἐπὶ τὰς ἡμέρας σου 
                            πέντε καὶ δέκα ἔτη καὶ ἐκ χειρὸς βασιλέως Ἀσσυρίων σώσω σε 
                            καὶ τὴν πόλιν ταύτην καὶ ὑπερασπιῶ ὑπὲρ τῆς πόλεως ταύτης 
                            δι’ ἐμὲ καὶ διὰ Δαυιδ τὸν δοῦλόν μου.
                        </p>
                    </div>
                    <div type="textpart" subtype="verse" n="7">
                        <p>καὶ εἶπεν Λαβέτωσαν παλάθην
                             σύκων καὶ ἐπιθέτωσαν ἐπὶ τὸ ἕλκος, καὶ ὑγιάσει.
                        </p>
                    </div>
                    <div type="textpart" subtype="verse" n="8">
                        <p>καὶ εἶπεν 
                            Εζεκιας πρὸς Ησαιαν Τί τὸ σημεῖον ὅτι ἰάσεταί με κύριος καὶ 
                            ἀναβήσομαι εἰς οἶκον κυρίου τῇ ἡμέρᾳ τῇ τρίτῃ;
                        </p>
                    </div>
                    <div type="textpart" subtype="verse" n="9">
                        <p>καὶ εἶπεν Ησαιας 
                            Τοῦτο τὸ σημεῖον παρὰ κυρίου ὅτι ποιήσει κύριος τὸν λόγον, ὃν
                            ἐλάλησεν· πορεύσεται ἡ σκιὰ δέκα βαθμούς, ἐὰν ἐπιστρέφῃ δέκα 
                            βαθμούς.
                        </p>
                    </div>
                    <div type="textpart" subtype="verse" n="10">
                        <p>καὶ εἶπεν Εζεκιας Κοῦφον τὴν σκιὰν κλῖναι δέκα βαθμούς·
                             οὐχί, ἀλλ’ ἐπιστραφήτω ἡ σκιὰ δέκα βαθμοὺς εἰς τὰ ὀπίσω.
                        </p>
                    </div>
                    <div type="textpart" subtype="verse" n="11">
                        <p>καὶ ἐβόησεν Ησαιας ὁ προφήτης πρὸς κύριον, καὶ ἐπέστρεψεν ἡ 
                            σκιὰ ἐν τοῖς ἀναβαθμοῖς εἰς τὰ ὀπίσω δέκα βαθμούς.
                        </p>
                    </div>
                    <div type="textpart" subtype="verse" n="12">
                        <p>Ἐν τῷ καιρῷ ἐκείνῳ ἀπέστειλεν Μαρωδαχβαλαδαν υἱὸς Βαλαδαν
                             βασιλεὺς Βαβυλῶνος βιβλία καὶ μαναα πρὸς Εζεκιαν, ὅτι 
                            ἤκουσεν ὅτι ἠρρώστησεν Εζεκιας.
                        </p>
                    </div>
                    <div type="textpart" subtype="verse" n="13">
                        <p>καὶ ἐχάρη ἐπ’ αὐτοῖς Εζεκιας 
                            καὶ ἔδειξεν αὐτοῖς ὅλον τὸν οἶκον τοῦ νεχωθα, τὸ ἀργύριον καὶ 
                            τὸ χρυσίον, τὰ ἀρώματα καὶ τὸ ἔλαιον τὸ ἀγαθόν, καὶ τὸν οἶκον 
                            τῶν σκευῶν καὶ ὅσα ηὑρέθη ἐν τοῖς θησαυροῖς αὐτοῦ· οὐκ ἦν 
                            λόγος, ὃν οὐκ ἔδειξεν αὐτοῖς Εζεκιας ἐν τῷ οἴκῳ αὐτοῦ καὶ ἐν 
                            πάσῃ τῇ ἐξουσίᾳ αὐτοῦ.
                        </p>
                    </div>
                    <div type="textpart" subtype="verse" n="14">
                        <p>καὶ εἰσῆλθεν Ησαιας ὁ προφήτης πρὸς 
                            τὸν βασιλέα Εζεκιαν καὶ εἶπεν πρὸς αὐτόν Τί ἐλάλησαν οἱ ἄνδρες 
                            οὗτοι καὶ πόθεν ἥκασιν πρὸς σέ; καὶ εἶπεν Εζεκιας Ἐκ γῆς πόρρωθεν
                             ἥκασιν πρός με, ἐκ Βαβυλῶνος.
                        </p>
                    </div>
                    <div type="textpart" subtype="verse" n="15">
                        <p>καὶ εἶπεν Τί εἶδον ἐν τῷ 
                            οἴκῳ σου; καὶ εἶπεν Πάντα, ὅσα ἐν τῷ οἴκῳ μου, εἶδον· οὐκ ἦν 
                            ἐν τῷ οἴκῳ μου ὃ οὐκ ἔδειξα αὐτοῖς, ἀλλὰ καὶ τὰ ἐν τοῖς θησαυροῖς
                             μου.
                        </p>
                    </div>
                    <div type="textpart" subtype="verse" n="16">
                        <p>καὶ εἶπεν Ησαιας πρὸς Εζεκιαν Ἄκουσον λόγον κυρίου
                        </p>
                    </div>
                    <div type="textpart" subtype="verse" n="17">
                        <p>Ἰδοὺ ἡμέραι ἔρχονται καὶ λημφθήσεται πάντα τὰ ἐν τῷ οἴκῳ 
                            σου καὶ ὅσα ἐθησαύρισαν οἱ πατέρες σου ἕως τῆς ἡμέρας ταύτης 
                            εἰς Βαβυλῶνα· καὶ οὐχ ὑπολειφθήσεται ῥῆμα, ὃ εἶπεν κύριος·
                        </p>
                    </div>
                    <div type="textpart" subtype="verse" n="18">
                        <p>καὶ οἱ υἱοί σου, οἳ ἐξελεύσονται ἐκ σοῦ, οὓς γεννήσεις, λήμψεται,
                             καὶ ἔσονται εὐνοῦχοι ἐν τῷ οἴκῳ τοῦ βασιλέως Βαβυλῶνος.
                        </p>
                    </div>
                    <div type="textpart" subtype="verse" n="19">
                        <p>καὶ εἶπεν Εζεκιας πρὸς Ησαιαν Ἀγαθὸς ὁ λόγος κυρίου, ὃν ἐλάλησεν·
                             ἔστω εἰρήνη ἐν ταῖς ἡμέραις μου.
                        </p>
                    </div>
                    <div type="textpart" subtype="verse" n="20">
                        <p>Καὶ τὰ λοιπὰ τῶν λόγων Εζεκιου καὶ πᾶσα ἡ δυναστεία αὐτοῦ
                             καὶ ὅσα ἐποίησεν, τὴν κρήνην καὶ τὸν ὑδραγωγὸν καὶ εἰσήνεγκεν
                             τὸ ὕδωρ εἰς τὴν πόλιν, οὐχὶ ταῦτα γεγραμμένα ἐπὶ βιβλίῳ 
                            λόγων τῶν ἡμερῶν τοῖς βασιλεῦσιν Ιουδα;
                        </p>
                    </div>
                    <div type="textpart" subtype="verse" n="21">
                        <p>καὶ ἐκοιμήθη Εζεκιας
                            μετὰ τῶν πατέρων αὐτοῦ καὶ ἐτάφη ἐν πόλει Δαυιδ, καὶ ἐβασίλευσεν
                             Μανασσης υἱὸς αὐτοῦ ἀντ’ αὐτοῦ.
                        </p>
                    </div>
                </div>
                <div type="textpart" subtype="chapter" n="21">
                    <div type="textpart" subtype="verse" n="1">
                        <p>Υἱὸς δώδεκα ἐτῶν Μανασσης ἐν τῷ βασιλεύειν αὐτὸν καὶ πεντήκοντα
                             καὶ πέντε ἔτη ἐβασίλευσεν ἐν Ιερουσαλημ, καὶ ὄνομα τῇ 
                            μητρὶ αὐτοῦ Οψιβα.
                        </p>
                    </div>
                    <div type="textpart" subtype="verse" n="2">
                        <p>καὶ ἐποίησεν τὸ πονηρὸν ἐν ὀφθαλμοῖς κυρίου
                             κατὰ τὰ βδελύγματα τῶν ἐθνῶν, ὧν ἐξῆρεν κύριος ἀπὸ προσώπου
                             τῶν υἱῶν Ισραηλ,
                        </p>
                    </div>
                    <div type="textpart" subtype="verse" n="3">
                        <p>καὶ ἐπέστρεψεν καὶ ᾠκοδόμησεν τὰ ὑψηλά,
                             ἃ κατέσπασεν Εζεκιας ὁ πατὴρ αὐτοῦ, καὶ ἀνέστησεν θυσιαστήριον
                             τῇ Βααλ καὶ ἐποίησεν ἄλση, καθὼς ἐποίησεν Αχααβ βασιλεὺς
                             Ισραηλ, καὶ προσεκύνησεν πάσῃ τῇ δυνάμει τοῦ οὐρανοῦ 
                            καὶ ἐδούλευσεν αὐτοῖς
                        </p>
                    </div>
                    <div type="textpart" subtype="verse" n="4">
                        <p>καὶ ᾠκοδόμησεν θυσιαστήριον ἐν οἴκῳ 
                            κυρίου, ὡς εἶπεν Ἐν Ιερουσαλημ θήσω τὸ ὄνομά μου,
                        </p>
                    </div>
                    <div type="textpart" subtype="verse" n="5">
                        <p>καὶ ᾠκοδόμησεν
                             θυσιαστήριον πάσῃ τῇ δυνάμει τοῦ οὐρανοῦ ἐν ταῖς δυσὶν 
                            αὐλαῖς οἴκου κυρίου
                        </p>
                    </div>
                    <div type="textpart" subtype="verse" n="6">
                        <p>καὶ διῆγεν τοὺς υἱοὺς αὐτοῦ ἐν πυρὶ καὶ 
                            ἐκληδονίζετο καὶ οἰωνίζετο καὶ ἐποίησεν θελητὴν καὶ γνώστας· 
                            ἐπλήθυνεν τοῦ ποιεῖν τὸ πονηρὸν ἐν ὀφθαλμοῖς κυρίου παροργίσαι 
                            αὐτόν.
                        </p>
                    </div>
                    <div type="textpart" subtype="verse" n="7">
                        <p>καὶ ἔθηκεν τὸ γλυπτὸν τοῦ ἄλσους ἐν τῷ οἴκῳ, ᾧ εἶπεν 
                            κύριος πρὸς Δαυιδ καὶ πρὸς Σαλωμων τὸν υἱὸν αὐτοῦ Ἐν τῷ 
                            οἴκῳ τούτῳ καὶ ἐν Ιερουσαλημ, ᾗ ἐξελεξάμην ἐκ πασῶν φυλῶν 
                            Ισραηλ, καὶ θήσω τὸ ὄνομά μου ἐκεῖ εἰς τὸν αἰῶνα
                        </p>
                    </div>
                    <div type="textpart" subtype="verse" n="8">
                        <p>καὶ οὐ προσθήσω
                             τοῦ σαλεῦσαι τὸν πόδα Ισραηλ ἀπὸ τῆς γῆς, ἧς ἔδωκα 
                            τοῖς πατράσιν αὐτῶν, οἵτινες φυλάξουσιν πάντα, ὅσα ἐνετειλάμην 
                            κατὰ πᾶσαν τὴν ἐντολήν, ἣν ἐνετείλατο αὐτοῖς ὁ δοῦλός μου 
                            Μωυσῆς.
                        </p>
                    </div>
                    <div type="textpart" subtype="verse" n="9">
                        <p>καὶ οὐκ ἤκουσαν, καὶ ἐπλάνησεν αὐτοὺς Μανασσης τοῦ 
                            ποιῆσαι τὸ πονηρὸν ἐν ὀφθαλμοῖς κυρίου ὑπὲρ τὰ ἔθνη, ἃ ἠφάνισεν
                             κύριος ἐκ προσώπου υἱῶν Ισραηλ.
                        </p>
                    </div>
                    <div type="textpart" subtype="verse" n="10">
                        <p>καὶ ἐλάλησεν κύριος ἐν 
                            χειρὶ δούλων αὐτοῦ τῶν προφητῶν λέγων
                        </p>
                    </div>
                    <div type="textpart" subtype="verse" n="11">
                        <p>Ἀνθ’ ὧν ὅσα ἐποίησεν 
                            Μανασσης ὁ βασιλεὺς Ιουδα τὰ βδελύγματα ταῦτα τὰ πονηρὰ ἀπὸ 
                            πάντων, ὧν ἐποίησεν ὁ Αμορραῖος ὁ ἔμπροσθεν, καὶ ἐξήμαρτεν 
                            καί γε Ιουδα ἐν τοῖς εἰδώλοις αὐτῶν,
                        </p>
                    </div>
                    <div type="textpart" subtype="verse" n="12">
                        <p>οὐχ οὕτως, τάδε λέγει 
                            κύριος ὁ θεὸς Ισραηλ Ἰδοὺ ἐγὼ φέρω κακὰ ἐπὶ Ιερουσαλημ καὶ
                            ἐπὶ Ιουδα, ὥστε παντὸς ἀκούοντος ἠχήσει ἀμφότερα τὰ ὦτα αὐτοῦ,
                        </p>
                    </div>
                    <div type="textpart" subtype="verse" n="13">
                        <p>καὶ ἐκτενῶ ἐπὶ Ιερουσαλημ τὸ μέτρον Σαμαρείας καὶ τὸ 
                            στάθμιον οἴκου Αχααβ καὶ ἀπαλείψω τὴν Ιερουσαλημ, καθὼς ἀπαλείφεται
                             ὁ ἀλάβαστρος ἀπαλειφόμενος καὶ καταστρέφεται ἐπὶ πρόσωπον
                             αὐτοῦ,
                        </p>
                    </div>
                    <div type="textpart" subtype="verse" n="14">
                        <p>καὶ ἀπώσομαι τὸ ὑπόλειμμα τῆς κληρονομίας μου 
                            καὶ παραδώσω αὐτοὺς εἰς χεῖρας ἐχθρῶν αὐτῶν, καὶ ἔσονται εἰς 
                            διαρπαγὴν καὶ εἰς προνομὴν πᾶσιν τοῖς ἐχθροῖς αὐτῶν,
                        </p>
                    </div>
                    <div type="textpart" subtype="verse" n="15">
                        <p>ἀνθ’ ὧν 
                            ὅσα ἐποίησαν τὸ πονηρὸν ἐν ὀφθαλμοῖς μου καὶ ἦσαν παροργίζοντές
                             με ἀπὸ τῆς ἡμέρας, ἧς ἐξήγαγον τοὺς πατέρας αὐτῶν ἐξ 
                            Αἰγύπτου, καὶ ἕως τῆς ἡμέρας ταύτης.
                        </p>
                    </div>
                    <div type="textpart" subtype="verse" n="16">
                        <p>καί γε αἷμα ἀθῷον ἐξέχεεν
                             Μανασσης πολὺ σφόδρα, ἕως οὗ ἔπλησεν τὴν Ιερουσαλημ 
                            στόμα εἰς στόμα, πλὴν τῶν ἁμαρτιῶν αὐτοῦ, ὧν ἐξήμαρτεν τὸν 
                            Ιουδαν τοῦ ποιῆσαι τὸ πονηρὸν ἐν ὀφθαλμοῖς κυρίου.
                        </p>
                    </div>
                    <div type="textpart" subtype="verse" n="17">
                        <p>καὶ τὰ 
                            λοιπὰ τῶν λόγων Μανασση καὶ πάντα, ὅσα ἐποίησεν, καὶ ἡ ἁμαρτία
                             αὐτοῦ, ἣν ἥμαρτεν, οὐχὶ ταῦτα γεγραμμένα ἐπὶ βιβλίῳ λόγων 
                            τῶν ἡμερῶν τοῖς βασιλεῦσιν Ιουδα;
                        </p>
                    </div>
                    <div type="textpart" subtype="verse" n="18">
                        <p>καὶ ἐκοιμήθη Μανασσης 
                            μετὰ τῶν πατέρων αὐτοῦ καὶ ἐτάφη ἐν τῷ κήπῳ τοῦ οἴκου αὐτοῦ,
                             ἐν κήπῳ Οζα, καὶ ἐβασίλευσεν Αμων υἱὸς αὐτοῦ ἀντ’ αὐτοῦ.
                        </p>
                    </div>
                    <div type="textpart" subtype="verse" n="19">
                        <p>Υἱὸς εἴκοσι καὶ δύο ἐτῶν Αμων ἐν τῷ βασιλεύειν αὐτὸν καὶ 
                            δύο ἔτη ἐβασίλευσεν ἐν Ιερουσαλημ, καὶ ὄνομα τῇ μητρὶ αὐτοῦ 
                            Μεσολλαμ θυγάτηρ Αρους ἐξ Ιετεβα.
                        </p>
                    </div>
                    <div type="textpart" subtype="verse" n="20">
                        <p>καὶ ἐποίησεν τὸ πονηρὸν 
                            ἐν ὀφθαλμοῖς κυρίου, καθὼς ἐποίησεν Μανασσης ὁ πατὴρ αὐτοῦ,
                        </p>
                    </div>
                    <div type="textpart" subtype="verse" n="21">
                        <p>καὶ ἐπορεύθη ἐν πάσῃ ὁδῷ, ᾗ ἐπορεύθη ὁ πατὴρ αὐτοῦ, καὶ 
                            ἐλάτρευσεν τοῖς εἰδώλοις, οἷς ἐλάτρευσεν ὁ πατὴρ αὐτοῦ, καὶ 
                            προσεκύνησεν αὐτοῖς
                        </p>
                    </div>
                    <div type="textpart" subtype="verse" n="22">
                        <p>καὶ ἐγκατέλιπεν τὸν κύριον θεὸν τῶν πατέρων
                             αὐτοῦ καὶ οὐκ ἐπορεύθη ἐν ὁδῷ κυρίου.
                        </p>
                    </div>
                    <div type="textpart" subtype="verse" n="23">
                        <p>καὶ συνεστράφησαν
                             οἱ παῖδες Αμων πρὸς αὐτὸν καὶ ἐθανάτωσαν τὸν βασιλέα 
                            ἐν τῷ οἴκῳ αὐτοῦ.
                        </p>
                    </div>
                    <div type="textpart" subtype="verse" n="24">
                        <p>καὶ ἐπάταξεν πᾶς ὁ λαὸς τῆς γῆς πάντας 
                            τοὺς συστραφέντας ἐπὶ τὸν βασιλέα Αμων, καὶ ἐβασίλευσεν ὁ λαὸς 
                            τῆς γῆς τὸν Ιωσιαν υἱὸν αὐτοῦ ἀντ’ αὐτοῦ.
                        </p>
                    </div>
                    <div type="textpart" subtype="verse" n="25">
                        <p>καὶ τὰ λοιπὰ τῶν 
                            λόγων Αμων, ὅσα ἐποίησεν, οὐκ ἰδοὺ ταῦτα γεγραμμένα ἐπὶ βιβλίῳ
                             λόγων τῶν ἡμερῶν τοῖς βασιλεῦσιν Ιουδα;
                        </p>
                    </div>
                    <div type="textpart" subtype="verse" n="26">
                        <p>καὶ ἔθαψαν 
                            αὐτὸν ἐν τῷ τάφῳ αὐτοῦ ἐν τῷ κήπῳ Οζα, καὶ ἐβασίλευσεν Ιωσιας
                             υἱὸς αὐτοῦ ἀντ’ αὐτοῦ.
                        </p>
                    </div>
                </div>
                <div type="textpart" subtype="chapter" n="22">
                    <div type="textpart" subtype="verse" n="1">
                        <p>Υἱὸς ὀκτὼ ἐτῶν Ιωσιας ἐν τῷ βασιλεύειν αὐτὸν καὶ τριάκοντα
                            καὶ ἓν ἔτος ἐβασίλευσεν ἐν Ιερουσαλημ, καὶ ὄνομα τῇ μητρὶ αὐτοῦ 
                            Ιεδιδα θυγάτηρ Εδεϊα ἐκ Βασουρωθ.
                        </p>
                    </div>
                    <div type="textpart" subtype="verse" n="2">
                        <p>καὶ ἐποίησεν τὸ εὐθὲς ἐν 
                            ὀφθαλμοῖς κυρίου καὶ ἐπορεύθη ἐν πάσῃ ὁδῷ Δαυιδ τοῦ πατρὸς 
                            αὐτοῦ, οὐκ ἀπέστη δεξιὰ ἢ ἀριστερά.
                        </p>
                    </div>
                    <div type="textpart" subtype="verse" n="3">
                        <p>Καὶ ἐγενήθη ἐν τῷ ὀκτωκαιδεκάτῳ ἔτει τῷ βασιλεῖ Ιωσια ἐν τῷ 
                            μηνὶ τῷ ὀγδόῳ ἀπέστειλεν ὁ βασιλεὺς τὸν Σαφφαν υἱὸν Εσελιου 
                            υἱοῦ Μεσολλαμ τὸν γραμματέα οἴκου κυρίου λέγων
                        </p>
                    </div>
                    <div type="textpart" subtype="verse" n="4">
                        <p>Ἀνάβηθι πρὸς 
                            Χελκιαν τὸν ἱερέα τὸν μέγαν καὶ σφράγισον τὸ ἀργύριον τὸ εἰσενεχθὲν
                             ἐν οἴκῳ κυρίου, ὃ συνήγαγον οἱ φυλάσσοντες τὸν σταθμὸν
                             παρὰ τοῦ λαοῦ,
                        </p>
                    </div>
                    <div type="textpart" subtype="verse" n="5">
                        <p>καὶ δότωσαν αὐτὸ ἐπὶ χεῖρα ποιούντων τὰ 
                            ἔργα τῶν καθεσταμένων ἐν οἴκῳ κυρίου. καὶ ἔδωκεν αὐτὸ τοῖς 
                            ποιοῦσιν τὰ ἔργα τοῖς ἐν οἴκῳ κυρίου τοῦ κατισχῦσαι τὸ βεδεκ 
                            τοῦ οἴκου,
                        </p>
                    </div>
                    <div type="textpart" subtype="verse" n="6">
                        <p>τοῖς τέκτοσιν καὶ τοῖς οἰκοδόμοις καὶ τοῖς τειχισταῖς, 
                            καὶ τοῦ κτήσασθαι ξύλα καὶ λίθους λατομητοὺς τοῦ κραταιῶσαι 
                            τὸ βεδεκ τοῦ οἴκου·
                        </p>
                    </div>
                    <div type="textpart" subtype="verse" n="7">
                        <p>πλὴν οὐκ ἐξελογίζοντο αὐτοὺς τὸ ἀργύριον 
                            τὸ διδόμενον αὐτοῖς, ὅτι ἐν πίστει αὐτοὶ ποιοῦσιν.
                        </p>
                    </div>
                    <div type="textpart" subtype="verse" n="8">
                        <p>καὶ εἶπεν Χελκιας
                             ὁ ἱερεὺς ὁ μέγας πρὸς Σαφφαν τὸν γραμματέα Βιβλίον τοῦ 
                            νόμου εὗρον ἐν οἴκῳ κυρίου· καὶ ἔδωκεν Χελκιας τὸ βιβλίον πρὸς 
                            Σαφφαν, καὶ ἀνέγνω αὐτό.
                        </p>
                    </div>
                    <div type="textpart" subtype="verse" n="9">
                        <p>καὶ εἰσήνεγκεν πρὸς τὸν βασιλέα Ιωσιαν
                             καὶ ἐπέστρεψεν τῷ βασιλεῖ ῥῆμα καὶ εἶπεν Ἐχώνευσαν οἱ 
                            δοῦλοί σου τὸ ἀργύριον τὸ εὑρεθὲν ἐν τῷ οἴκῳ κυρίου καὶ ἔδωκαν
                             αὐτὸ ἐπὶ χεῖρα ποιούντων τὰ ἔργα τῶν καθεσταμένων ἐν οἴκῳ 
                            κυρίου.
                        </p>
                    </div>
                    <div type="textpart" subtype="verse" n="10">
                        <p>καὶ εἶπεν Σαφφαν ὁ γραμματεὺς πρὸς τὸν βασιλέα λέγων
                             Βιβλίον ἔδωκέν μοι Χελκιας ὁ ἱερεύς· καὶ ἀνέγνω αὐτὸ Σαφφαν
                             ἐνώπιον τοῦ βασιλέως.
                        </p>
                    </div>
                    <div type="textpart" subtype="verse" n="11">
                        <p>καὶ ἐγένετο ὡς ἤκουσεν ὁ βασιλεὺς 
                            τοὺς λόγους τοῦ βιβλίου τοῦ νόμου, καὶ διέρρηξεν τὰ ἱμάτια ἑαυτοῦ.
                        </p>
                    </div>
                    <div type="textpart" subtype="verse" n="12">
                        <p>καὶ ἐνετείλατο ὁ βασιλεὺς τῷ Χελκια τῷ ἱερεῖ καὶ τῷ Αχικαμ
                             υἱῷ Σαφφαν καὶ τῷ Αχοβωρ υἱῷ Μιχαιου καὶ τῷ Σαφφαν 
                            τῷ γραμματεῖ καὶ τῷ Ασαια δούλῳ τοῦ βασιλέως λέγων
                        </p>
                    </div>
                    <div type="textpart" subtype="verse" n="13">
                        <p>Δεῦτε 
                            ἐκζητήσατε τὸν κύριον περὶ ἐμοῦ καὶ περὶ παντὸς τοῦ λαοῦ καὶ 
                            περὶ παντὸς τοῦ Ιουδα περὶ τῶν λόγων τοῦ βιβλίου τοῦ εὑρεθέντος
                            τούτου, ὅτι μεγάλη ἡ ὀργὴ κυρίου ἡ ἐκκεκαυμένη ἐν ἡμῖν 
                            ὑπὲρ οὗ οὐκ ἤκουσαν οἱ πατέρες ἡμῶν τῶν λόγων τοῦ βιβλίου 
                            τούτου τοῦ ποιεῖν κατὰ πάντα τὰ γεγραμμένα καθ’ ἡμῶν.
                        </p>
                    </div>
                    <div type="textpart" subtype="verse" n="14">
                        <p>καὶ 
                            ἐπορεύθη Χελκιας ὁ ἱερεὺς καὶ Αχικαμ καὶ Αχοβωρ καὶ Σαφφαν καὶ 
                            Ασαιας πρὸς Ολδαν τὴν προφῆτιν γυναῖκα Σελλημ υἱοῦ Θεκουε 
                            υἱοῦ Αραας τοῦ ἱματιοφύλακος, καὶ αὐτὴ κατῴκει ἐν Ιερουσαλημ 
                            ἐν τῇ μασενα, καὶ ἐλάλησαν πρὸς αὐτήν.
                        </p>
                    </div>
                    <div type="textpart" subtype="verse" n="15">
                        <p>καὶ εἶπεν αὐτοῖς Τάδε
                             λέγει κύριος ὁ θεὸς Ισραηλ Εἴπατε τῷ ἀνδρὶ τῷ ἀποστείλαντι
                             ὑμᾶς πρός με
                        </p>
                    </div>
                    <div type="textpart" subtype="verse" n="16">
                        <p>Τάδε λέγει κύριος Ἰδοὺ ἐγὼ ἐπάγω κακὰ ἐπὶ 
                            τὸν τόπον τοῦτον καὶ ἐπὶ τοὺς ἐνοικοῦντας αὐτόν, πάντας τοὺς 
                            λόγους τοῦ βιβλίου, οὓς ἀνέγνω βασιλεὺς Ιουδα,
                        </p>
                    </div>
                    <div type="textpart" subtype="verse" n="17">
                        <p>ἀνθ’ ὧν ἐγκατέλιπόν
                             με καὶ ἐθυμίων θεοῖς ἑτέροις, ὅπως παροργίσωσίν με ἐν 
                            τοῖς ἔργοις τῶν χειρῶν αὐτῶν, καὶ ἐκκαυθήσεται ὁ θυμός μου ἐν 
                            τῷ τόπῳ τούτῳ καὶ οὐ σβεσθήσεται.
                        </p>
                    </div>
                    <div type="textpart" subtype="verse" n="18">
                        <p>καὶ πρὸς βασιλέα Ιουδα 
                            τὸν ἀποστείλαντα ὑμᾶς ἐπιζητῆσαι τὸν κύριον τάδε ἐρεῖτε πρὸς 
                            αὐτόν Τάδε λέγει κύριος ὁ θεὸς Ισραηλ Οἱ λόγοι, οὓς ἤκουσας,
                        </p>
                    </div>
                    <div type="textpart" subtype="verse" n="19">
                        <p>ἀνθ’ ὧν ὅτι ἡπαλύνθη ἡ καρδία σου καὶ ἐνετράπης ἀπὸ προσώπου
                             κυρίου, ὡς ἤκουσας ὅσα ἐλάλησα ἐπὶ τὸν τόπον τοῦτον 
                            καὶ ἐπὶ τοὺς ἐνοικοῦντας αὐτὸν τοῦ εἶναι εἰς ἀφανισμὸν καὶ εἰς 
                            κατάραν, καὶ διέρρηξας τὰ ἱμάτιά σου καὶ ἔκλαυσας ἐνώπιον ἐμοῦ, 
                            καί γε ἐγὼ ἤκουσα, λέγει κύριος.
                        </p>
                    </div>
                    <div type="textpart" subtype="verse" n="20">
                        <p>οὐχ οὕτως· ἰδοὺ ἐγὼ προστίθημί
                             σε πρὸς τοὺς πατέρας σου, καὶ συναχθήσῃ εἰς τὸν τάφον 
                            σου ἐν εἰρήνῃ, καὶ οὐκ ὀφθήσεται ἐν τοῖς ὀφθαλμοῖς σου ἐν πᾶσιν
                             τοῖς κακοῖς, οἷς ἐγώ εἰμι ἐπάγω ἐπὶ τὸν τόπον τοῦτον. καὶ 
                            ἐπέστρεψαν τῷ βασιλεῖ τὸ ῥῆμα.
                        </p>
                    </div>
                </div>
                <div type="textpart" subtype="chapter" n="23">
                    <div type="textpart" subtype="verse" n="1">
                        <p>Καὶ ἀπέστειλεν ὁ βασιλεὺς καὶ συνήγαγεν πρὸς ἑαυτὸν πάντας 
                            τοὺς πρεσβυτέρους Ιουδα καὶ Ιερουσαλημ.
                        </p>
                    </div>
                    <div type="textpart" subtype="verse" n="2">
                        <p>καὶ ἀνέβη ὁ βασιλεὺς 
                            εἰς οἶκον κυρίου καὶ πᾶς ἀνὴρ Ιουδα καὶ πάντες οἱ κατοικοῦντες 
                            ἐν Ιερουσαλημ μετ’ αὐτοῦ καὶ οἱ ἱερεῖς καὶ οἱ προφῆται καὶ πᾶς 
                            ὁ λαὸς ἀπὸ μικροῦ καὶ ἕως μεγάλου, καὶ ἀνέγνω ἐν ὠσὶν αὐτῶν 
                            πάντας τοὺς λόγους τοῦ βιβλίου τῆς διαθήκης τοῦ εὑρεθέντος ἐν 
                            οἴκῳ κυρίου.
                        </p>
                    </div>
                    <div type="textpart" subtype="verse" n="3">
                        <p>καὶ ἔστη ὁ βασιλεὺς πρὸς τὸν στῦλον καὶ διέθετο 
                            διαθήκην ἐνώπιον κυρίου τοῦ πορεύεσθαι ὀπίσω κυρίου καὶ τοῦ
                            φυλάσσειν τὰς ἐντολὰς αὐτοῦ καὶ τὰ μαρτύρια αὐτοῦ καὶ τὰ δικαιώματα
                             αὐτοῦ ἐν πάσῃ καρδίᾳ καὶ ἐν πάσῃ ψυχῇ τοῦ ἀναστῆσαι 
                            τοὺς λόγους τῆς διαθήκης ταύτης, τὰ γεγραμμένα ἐπὶ τὸ βιβλίον 
                            τοῦτο· καὶ ἔστη πᾶς ὁ λαὸς ἐν τῇ διαθήκῃ.
                        </p>
                    </div>
                    <div type="textpart" subtype="verse" n="4">
                        <p>καὶ ἐνετείλατο ὁ 
                            βασιλεὺς τῷ Χελκια τῷ ἱερεῖ τῷ μεγάλῳ καὶ τοῖς ἱερεῦσιν τῆς 
                            δευτερώσεως καὶ τοῖς φυλάσσουσιν τὸν σταθμὸν τοῦ ἐξαγαγεῖν 
                            ἐκ τοῦ ναοῦ κυρίου πάντα τὰ σκεύη τὰ πεποιημένα τῷ Βααλ καὶ 
                            τῷ ἄλσει καὶ πάσῃ τῇ δυνάμει τοῦ οὐρανοῦ καὶ κατέκαυσεν αὐτὰ 
                            ἔξω Ιερουσαλημ ἐν σαδημωθ Κεδρων καὶ ἔλαβεν τὸν χοῦν αὐτῶν εἰς 
                            Βαιθηλ.
                        </p>
                    </div>
                    <div type="textpart" subtype="verse" n="5">
                        <p>καὶ κατέπαυσεν τοὺς χωμαριμ, οὓς ἔδωκαν βασιλεῖς Ιουδα 
                            καὶ ἐθυμίων ἐν τοῖς ὑψηλοῖς καὶ ἐν ταῖς πόλεσιν Ιουδα καὶ τοῖς 
                            περικύκλῳ Ιερουσαλημ, καὶ τοὺς θυμιῶντας τῷ Βααλ καὶ τῷ ἡλίῳ 
                            καὶ τῇ σελήνῃ καὶ τοῖς μαζουρωθ καὶ πάσῃ τῇ δυνάμει τοῦ οὐρανοῦ.
                        </p>
                    </div>
                    <div type="textpart" subtype="verse" n="6">
                        <p>καὶ ἐξήνεγκεν τὸ ἄλσος ἐξ οἴκου κυρίου ἔξωθεν Ιερουσαλημ 
                            εἰς τὸν χειμάρρουν Κεδρων καὶ κατέκαυσεν αὐτὸν ἐν τῷ χειμάρρῳ 
                            Κεδρων καὶ ἐλέπτυνεν εἰς χοῦν καὶ ἔρριψεν τὸν χοῦν αὐτοῦ εἰς 
                            τὸν τάφον τῶν υἱῶν τοῦ λαοῦ.
                        </p>
                    </div>
                    <div type="textpart" subtype="verse" n="7">
                        <p>καὶ καθεῖλεν τὸν οἶκον τῶν καδησιμ
                             τῶν ἐν τῷ οἴκῳ κυρίου, οὗ αἱ γυναῖκες ὕφαινον ἐκεῖ χεττιιν 
                            τῷ ἄλσει.
                        </p>
                    </div>
                    <div type="textpart" subtype="verse" n="8">
                        <p>καὶ ἀνήγαγεν πάντας τοὺς ἱερεῖς ἐκ πόλεων Ιουδα καὶ 
                            ἐμίανεν τὰ ὑψηλά, οὗ ἐθυμίασαν ἐκεῖ οἱ ἱερεῖς, ἀπὸ Γαβαα καὶ ἕως 
                            Βηρσαβεε. καὶ καθεῖλεν τὸν οἶκον τῶν πυλῶν τὸν παρὰ τὴν θύραν 
                            τῆς πύλης Ιησου ἄρχοντος τῆς πόλεως, τῶν ἐξ ἀριστερῶν ἀνδρὸς 
                            ἐν τῇ πύλῃ τῆς πόλεως.
                        </p>
                    </div>
                    <div type="textpart" subtype="verse" n="9">
                        <p>πλὴν οὐκ ἀνέβησαν οἱ ἱερεῖς τῶν ὑψηλῶν
                             πρὸς τὸ θυσιαστήριον κυρίου ἐν Ιερουσαλημ, ὅτι εἰ μὴ ἔφαγον
                             ἄζυμα ἐν μέσῳ τῶν ἀδελφῶν αὐτῶν.
                        </p>
                    </div>
                    <div type="textpart" subtype="verse" n="10">
                        <p>καὶ ἐμίανεν τὸν Ταφεθ 
                            τὸν ἐν φάραγγι υἱοῦ Εννομ τοῦ διάγειν ἄνδρα τὸν υἱὸν αὐτοῦ 
                            καὶ ἄνδρα τὴν θυγατέρα αὐτοῦ τῷ Μολοχ ἐν πυρί.
                        </p>
                    </div>
                    <div type="textpart" subtype="verse" n="11">
                        <p>καὶ κατέπαυσεν
                             τοὺς ἵππους, οὓς ἔδωκαν βασιλεῖς Ιουδα τῷ ἡλίῳ ἐν τῇ εἰσόδῳ
                             οἴκου κυρίου εἰς τὸ γαζοφυλάκιον Ναθαν βασιλέως τοῦ εὐνούχου
                             ἐν φαρουριμ, καὶ τὸ ἅρμα τοῦ ἡλίου κατέκαυσεν πυρί.
                        </p>
                    </div>
                    <div type="textpart" subtype="verse" n="12">
                        <p>καὶ 
                            τὰ θυσιαστήρια τὰ ἐπὶ τοῦ δώματος τοῦ ὑπερῴου Αχαζ, ἃ ἐποίησαν
                             βασιλεῖς Ιουδα, καὶ τὰ θυσιαστήρια, ἃ ἐποίησεν Μανασσης
                            ἐν ταῖς δυσὶν αὐλαῖς οἴκου κυρίου, καὶ καθεῖλεν ὁ βασιλεὺς καὶ 
                            κατέσπασεν ἐκεῖθεν καὶ ἔρριψεν τὸν χοῦν αὐτῶν εἰς τὸν χειμάρρουν
                             Κεδρων.
                        </p>
                    </div>
                    <div type="textpart" subtype="verse" n="13">
                        <p>καὶ τὸν οἶκον τὸν ἐπὶ πρόσωπον Ιερουσαλημ τὸν ἐκ 
                            δεξιῶν τοῦ ὄρους τοῦ Μοσοαθ, ὃν ᾠκοδόμησεν Σαλωμων βασιλεὺς 
                            Ισραηλ τῇ Ἀστάρτῃ προσοχθίσματι Σιδωνίων καὶ τῷ Χαμως προσοχθίσματι
                             Μωαβ καὶ τῷ Μολχολ βδελύγματι υἱῶν Αμμων, ἐμίανεν 
                            ὁ βασιλεύς.
                        </p>
                    </div>
                    <div type="textpart" subtype="verse" n="14">
                        <p>καὶ συνέτριψεν τὰς στήλας καὶ ἐξωλέθρευσεν τὰ 
                            ἄλση καὶ ἔπλησεν τοὺς τόπους αὐτῶν ὀστέων ἀνθρώπων. —
                        </p>
                    </div>
                    <div type="textpart" subtype="verse" n="15">
                        <p>καί 
                            γε τὸ θυσιαστήριον τὸ ἐν Βαιθηλ, τὸ ὑψηλόν, ὃ ἐποίησεν Ιεροβοαμ
                             υἱὸς Ναβατ, ὃς ἐξήμαρτεν τὸν Ισραηλ, καί γε τὸ θυσιαστήριον
                             ἐκεῖνο καὶ τὸ ὑψηλὸν κατέσπασεν καὶ συνέτριψεν τοὺς λίθους 
                            αὐτοῦ καὶ ἐλέπτυνεν εἰς χοῦν καὶ κατέκαυσεν τὸ ἄλσος.
                        </p>
                    </div>
                    <div type="textpart" subtype="verse" n="16">
                        <p>καὶ ἐξένευσεν
                             Ιωσιας καὶ εἶδεν τοὺς τάφους τοὺς ὄντας ἐκεῖ ἐν τῇ πόλει 
                            καὶ ἀπέστειλεν καὶ ἔλαβεν τὰ ὀστᾶ ἐκ τῶν τάφων καὶ κατέκαυσεν 
                            ἐπὶ τὸ θυσιαστήριον καὶ ἐμίανεν αὐτὸ κατὰ τὸ ῥῆμα κυρίου, ὃ 
                            ἐλάλησεν ὁ ἄνθρωπος τοῦ θεοῦ ἐν τῷ ἑστάναι Ιεροβοαμ ἐν τῇ 
                            ἑορτῇ ἐπὶ τὸ θυσιαστήριον. καὶ ἐπιστρέψας ἦρεν τοὺς ὀφθαλμοὺς 
                            αὐτοῦ ἐπὶ τὸν τάφον τοῦ ἀνθρώπου τοῦ θεοῦ τοῦ λαλήσαντος 
                            τοὺς λόγους τούτους
                        </p>
                    </div>
                    <div type="textpart" subtype="verse" n="17">
                        <p>καὶ εἶπεν Τί τὸ σκόπελον ἐκεῖνο, ὃ ἐγὼ 
                            ὁρῶ; καὶ εἶπον αὐτῷ οἱ ἄνδρες τῆς πόλεως Ὁ ἄνθρωπος τοῦ 
                            θεοῦ ἐστιν ὁ ἐξεληλυθὼς ἐξ Ιουδα καὶ ἐπικαλεσάμενος τοὺς λόγους 
                            τούτους, οὓς ἐπεκαλέσατο ἐπὶ τὸ θυσιαστήριον Βαιθηλ.
                        </p>
                    </div>
                    <div type="textpart" subtype="verse" n="18">
                        <p>καὶ εἶπεν 
                            Ἄφετε αὐτό, ἀνὴρ μὴ κινησάτω τὰ ὀστᾶ αὐτοῦ· καὶ ἐρρύσθησαν 
                            τὰ ὀστᾶ αὐτοῦ μετὰ τῶν ὀστῶν τοῦ προφήτου τοῦ ἥκοντος ἐκ 
                            Σαμαρείας. —
                        </p>
                    </div>
                    <div type="textpart" subtype="verse" n="19">
                        <p>καί γε εἰς πάντας τοὺς οἴκους τῶν ὑψηλῶν τοὺς 
                            ἐν ταῖς πόλεσιν Σαμαρείας, οὓς ἐποίησαν βασιλεῖς Ισραηλ παροργίζειν
                             κύριον, ἀπέστησεν Ιωσιας καὶ ἐποίησεν ἐν αὐτοῖς πάντα τὰ ἔργα, 
                            ἃ ἐποίησεν ἐν Βαιθηλ.
                        </p>
                    </div>
                    <div type="textpart" subtype="verse" n="20">
                        <p>καὶ ἐθυσίασεν πάντας τοὺς ἱερεῖς τῶν 
                            ὑψηλῶν τοὺς ὄντας ἐκεῖ ἐπὶ τῶν θυσιαστηρίων καὶ κατέκαυσεν τὰ 
                            ὀστᾶ τῶν ἀνθρώπων ἐπ’ αὐτά· καὶ ἐπεστράφη εἰς Ιερουσαλημ.
                        </p>
                    </div>
                    <div type="textpart" subtype="verse" n="21">
                        <p>Καὶ ἐνετείλατο ὁ βασιλεὺς παντὶ τῷ λαῷ λέγων Ποιήσατε τὸ 
                            πασχα τῷ κυρίῳ θεῷ ἡμῶν, καθὼς γέγραπται ἐπὶ βιβλίου τῆς 
                            διαθήκης ταύτης·
                        </p>
                    </div>
                    <div type="textpart" subtype="verse" n="22">
                        <p>ὅτι οὐκ ἐγενήθη τὸ πασχα τοῦτο ἀφ’ ἡμερῶν 
                            τῶν κριτῶν, οἳ ἔκρινον τὸν Ισραηλ, καὶ πάσας τὰς ἡμέρας βασιλέων
                            Ισραηλ καὶ βασιλέων Ιουδα,
                        </p>
                    </div>
                    <div type="textpart" subtype="verse" n="23">
                        <p>ὅτι ἀλλ’ ἢ τῷ ὀκτωκαιδεκάτῳ ἔτει 
                            τοῦ βασιλέως Ιωσια ἐγενήθη τὸ πασχα τῷ κυρίῳ ἐν Ιερουσαλημ.
                        </p>
                    </div>
                    <div type="textpart" subtype="verse" n="24">
                        <p>καί γε τοὺς θελητὰς καὶ τοὺς γνωριστὰς καὶ τὰ θεραφιν καὶ τὰ 
                            εἴδωλα καὶ πάντα τὰ προσοχθίσματα τὰ γεγονότα ἐν γῇ Ιουδα καὶ 
                            ἐν Ιερουσαλημ ἐξῆρεν ὁ βασιλεὺς Ιωσιας, ἵνα στήσῃ τοὺς λόγους 
                            τοῦ νόμου τοὺς γεγραμμένους ἐπὶ τοῦ βιβλίου, οὗ εὗρεν Χελκιας 
                            ὁ ἱερεὺς ἐν οἴκῳ κυρίου.
                        </p>
                    </div>
                    <div type="textpart" subtype="verse" n="25">
                        <p>ὅμοιος αὐτῷ οὐκ ἐγενήθη ἔμπροσθεν 
                            αὐτοῦ βασιλεύς, ὃς ἐπέστρεψεν πρὸς κύριον ἐν ὅλῃ καρδίᾳ αὐτοῦ 
                            καὶ ἐν ὅλῃ ψυχῇ αὐτοῦ καὶ ἐν ὅλῃ ἰσχύι αὐτοῦ κατὰ πάντα τὸν 
                            νόμον Μωυσῆ, καὶ μετ’ αὐτὸν οὐκ ἀνέστη ὅμοιος αὐτῷ.
                        </p>
                    </div>
                    <div type="textpart" subtype="verse" n="26">
                        <p>πλὴν 
                            οὐκ ἀπεστράφη κύριος ἀπὸ θυμοῦ ὀργῆς αὐτοῦ τοῦ μεγάλου, οὗ 
                            ἐθυμώθη ὀργὴ αὐτοῦ ἐν τῷ Ιουδα ἐπὶ τοὺς παροργισμούς, οὓς 
                            παρώργισεν αὐτὸν Μανασσης.
                        </p>
                    </div>
                    <div type="textpart" subtype="verse" n="27">
                        <p>καὶ εἶπεν κύριος Καί γε τὸν Ιουδαν
                             ἀποστήσω ἀπὸ τοῦ προσώπου μου, καθὼς ἀπέστησα τὸν 
                            Ισραηλ, καὶ ἀπώσομαι τὴν πόλιν ταύτην, ἣν ἐξελεξάμην, τὴν Ιερουσαλημ,
                             καὶ τὸν οἶκον, οὗ εἶπον Ἔσται τὸ ὄνομά μου ἐκεῖ.
                        </p>
                    </div>
                    <div type="textpart" subtype="verse" n="28">
                        <p>καὶ τὰ λοιπὰ τῶν λόγων Ιωσιου καὶ πάντα, ὅσα ἐποίησεν, οὐχὶ 
                            ταῦτα γεγραμμένα ἐπὶ βιβλίῳ λόγων τῶν ἡμερῶν τοῖς βασιλεῦσιν 
                            Ιουδα;
                        </p>
                    </div>
                    <div type="textpart" subtype="verse" n="29">
                        <p>ἐν δὲ ταῖς ἡμέραις αὐτοῦ ἀνέβη Φαραω Νεχαω βασιλεὺς 
                            Αἰγύπτου ἐπὶ βασιλέα Ἀσσυρίων ἐπὶ ποταμὸν Εὐφράτην· καὶ ἐπορεύθη
                             Ιωσιας εἰς ἀπαντὴν αὐτοῦ, καὶ ἐθανάτωσεν αὐτὸν Νεχαω 
                            ἐν Μαγεδδω ἐν τῷ ἰδεῖν αὐτόν.
                        </p>
                    </div>
                    <div type="textpart" subtype="verse" n="30">
                        <p>καὶ ἐπεβίβασαν αὐτὸν οἱ παῖδες 
                            αὐτοῦ νεκρὸν ἐκ Μαγεδδω καὶ ἤγαγον αὐτὸν εἰς Ιερουσαλημ καὶ 
                            ἔθαψαν αὐτὸν ἐν τῷ τάφῳ αὐτοῦ ἐν πόλει Δαυιδ, καὶ ἔλαβεν ὁ 
                            λαὸς τῆς γῆς τὸν Ιωαχας υἱὸν Ιωσιου καὶ ἔχρισαν αὐτὸν καὶ ἐβασίλευσαν
                             αὐτὸν ἀντὶ τοῦ πατρὸς αὐτοῦ.
                        </p>
                    </div>
                    <div type="textpart" subtype="verse" n="31">
                        <p>Υἱὸς εἴκοσι καὶ τριῶν ἐτῶν ἦν Ιωαχας ἐν τῷ βασιλεύειν αὐτὸν 
                            καὶ τρίμηνον ἐβασίλευσεν ἐν Ιερουσαλημ, καὶ ὄνομα τῇ μητρὶ αὐτοῦ
                             Αμιταλ θυγάτηρ Ιερεμιου ἐκ Λεμνα.
                        </p>
                    </div>
                    <div type="textpart" subtype="verse" n="32">
                        <p>καὶ ἐποίησεν τὸ πονηρὸν
                             ἐν ὀφθαλμοῖς κυρίου κατὰ πάντα, ὅσα ἐποίησαν οἱ πατέρες 
                            αὐτοῦ.
                        </p>
                    </div>
                    <div type="textpart" subtype="verse" n="33">
                        <p>καὶ μετέστησεν αὐτὸν Φαραω Νεχαω ἐν Δεβλαθα ἐν γῇ
                            Εμαθ τοῦ μὴ βασιλεύειν ἐν Ιερουσαλημ καὶ ἔδωκεν ζημίαν ἐπὶ τὴν 
                            γῆν ἑκατὸν τάλαντα ἀργυρίου καὶ ἑκατὸν τάλαντα χρυσίου.
                        </p>
                    </div>
                    <div type="textpart" subtype="verse" n="34">
                        <p>καὶ 
                            ἐβασίλευσεν Φαραω Νεχαω ἐπ’ αὐτοὺς τὸν Ελιακιμ υἱὸν Ιωσιου 
                            βασιλέως Ιουδα ἀντὶ Ιωσιου τοῦ πατρὸς αὐτοῦ καὶ ἐπέστρεψεν τὸ 
                            ὄνομα αὐτοῦ Ιωακιμ· καὶ τὸν Ιωαχας ἔλαβεν καὶ εἰσήνεγκεν εἰς 
                            Αἴγυπτον, καὶ ἀπέθανεν ἐκεῖ.
                        </p>
                    </div>
                    <div type="textpart" subtype="verse" n="35">
                        <p>καὶ τὸ ἀργύριον καὶ τὸ χρυσίον 
                            ἔδωκεν Ιωακιμ τῷ Φαραω· πλὴν ἐτιμογράφησεν τὴν γῆν τοῦ δοῦναι
                             τὸ ἀργύριον ἐπὶ στόματος Φαραω, ἀνὴρ κατὰ τὴν συντίμησιν 
                            αὐτοῦ ἔδωκαν τὸ ἀργύριον καὶ τὸ χρυσίον μετὰ τοῦ λαοῦ τῆς γῆς 
                            δοῦναι τῷ Φαραω Νεχαω.
                        </p>
                    </div>
                    <div type="textpart" subtype="verse" n="36">
                        <p>Υἱὸς εἴκοσι καὶ πέντε ἐτῶν Ιωακιμ ἐν τῷ βασιλεύειν αὐτὸν 
                            καὶ ἕνδεκα ἔτη ἐβασίλευσεν ἐν Ιερουσαλημ, καὶ ὄνομα τῇ μητρὶ 
                            αὐτοῦ Ιελδαφ θυγάτηρ Φεδεϊα ἐκ Ρουμα.
                        </p>
                    </div>
                    <div type="textpart" subtype="verse" n="37">
                        <p>καὶ ἐποίησεν τὸ πονηρὸν
                             ἐν ὀφθαλμοῖς κυρίου κατὰ πάντα, ὅσα ἐποίησαν οἱ πατέρες 
                            αὐτοῦ.
                        </p>
                    </div>
                </div>
                <div type="textpart" subtype="chapter" n="24">
                    <div type="textpart" subtype="verse" n="1">
                        <p>ἐν ταῖς ἡμέραις αὐτοῦ ἀνέβη Ναβουχοδονοσορ βασιλεὺς 
                            Βαβυλῶνος, καὶ ἐγενήθη αὐτῷ Ιωακιμ δοῦλος τρία ἔτη· καὶ ἐπέστρεψεν
                             καὶ ἠθέτησεν ἐν αὐτῷ.
                        </p>
                    </div>
                    <div type="textpart" subtype="verse" n="2">
                        <p>καὶ ἀπέστειλεν αὐτῷ τοὺς μονοζώνους
                             τῶν Χαλδαίων καὶ τοὺς μονοζώνους Συρίας καὶ τοὺς μονοζώνους
                             Μωαβ καὶ τοὺς μονοζώνους υἱῶν Αμμων καὶ ἐξαπέστειλεν 
                            αὐτοὺς ἐν τῇ γῇ Ιουδα τοῦ κατισχῦσαι κατὰ τὸν λόγον κυρίου, 
                            ὃν ἐλάλησεν ἐν χειρὶ τῶν δούλων αὐτοῦ τῶν προφητῶν.
                        </p>
                    </div>
                    <div type="textpart" subtype="verse" n="3">
                        <p>πλὴν 
                            ἐπὶ τὸν θυμὸν κυρίου ἦν ἐν τῷ Ιουδα ἀποστῆσαι αὐτὸν ἀπὸ προσώπου
                             αὐτοῦ ἐν ἁμαρτίαις Μανασση κατὰ πάντα, ὅσα ἐποίησεν·
                        </p>
                    </div>
                    <div type="textpart" subtype="verse" n="4">
                        <p>καί γε αἷμα ἀθῷον ἐξέχεεν καὶ ἔπλησεν τὴν Ιερουσαλημ αἵματος 
                            ἀθῴου· καὶ οὐκ ἠθέλησεν κύριος ἱλασθῆναι.
                        </p>
                    </div>
                    <div type="textpart" subtype="verse" n="5">
                        <p>καὶ τὰ λοιπὰ τῶν 
                            λόγων Ιωακιμ καὶ πάντα, ὅσα ἐποίησεν, οὐκ ἰδοὺ ταῦτα γεγραμμένα
                             ἐπὶ βιβλίῳ λόγων τῶν ἡμερῶν τοῖς βασιλεῦσιν Ιουδα;
                        </p>
                    </div>
                    <div type="textpart" subtype="verse" n="6">
                        <p>καὶ 
                            ἐκοιμήθη Ιωακιμ μετὰ τῶν πατέρων αὐτοῦ, καὶ ἐβασίλευσεν Ιωακιμ
                             υἱὸς αὐτοῦ ἀντ’ αὐτοῦ.
                        </p>
                    </div>
                    <div type="textpart" subtype="verse" n="7">
                        <p>καὶ οὐ προσέθετο ἔτι βασιλεὺς Αἰγύπτου
                             ἐξελθεῖν ἐκ τῆς γῆς αὐτοῦ, ὅτι ἔλαβεν βασιλεὺς Βαβυλῶνος 
                            ἀπὸ τοῦ χειμάρρου Αἰγύπτου ἕως τοῦ ποταμοῦ Εὐφράτου πάντα, 
                            ὅσα ἦν τοῦ βασιλέως Αἰγύπτου.
                        </p>
                    </div>
                    <div type="textpart" subtype="verse" n="8">
                        <p>Υἱὸς ὀκτωκαίδεκα ἐτῶν Ιωακιμ ἐν τῷ βασιλεύειν αὐτὸν καὶ τρίμηνον
                             ἐβασίλευσεν ἐν Ιερουσαλημ, καὶ ὄνομα τῇ μητρὶ αὐτοῦ 
                            Νεσθα θυγάτηρ Ελλαναθαν ἐξ Ιερουσαλημ.
                        </p>
                    </div>
                    <div type="textpart" subtype="verse" n="9">
                        <p>καὶ ἐποίησεν τὸ πονηρὸν
                             ἐν ὀφθαλμοῖς κυρίου κατὰ πάντα, ὅσα ἐποίησεν ὁ πατὴρ αὐτοῦ.
                        </p>
                    </div>
                    <div type="textpart" subtype="verse" n="10">
                        <p>ἐν τῷ καιρῷ ἐκείνῳ ἀνέβη Ναβουχοδονοσορ βασιλεὺς Βαβυλῶνος
                             εἰς Ιερουσαλημ, καὶ ἦλθεν ἡ πόλις ἐν περιοχῇ.
                        </p>
                    </div>
                    <div type="textpart" subtype="verse" n="11">
                        <p>καὶ εἰσῆλθεν
                             Ναβουχοδονοσορ βασιλεὺς Βαβυλῶνος εἰς τὴν πόλιν, καὶ οἱ 
                            παῖδες αὐτοῦ ἐπολιόρκουν ἐπ’ αὐτήν.
                        </p>
                    </div>
                    <div type="textpart" subtype="verse" n="12">
                        <p>καὶ ἐξῆλθεν Ιωακιμ βασιλεὺς 
                            Ιουδα ἐπὶ βασιλέα Βαβυλῶνος, αὐτὸς καὶ οἱ παῖδες αὐτοῦ καὶ ἡ 
                            μήτηρ αὐτοῦ καὶ οἱ ἄρχοντες αὐτοῦ καὶ οἱ εὐνοῦχοι αὐτοῦ, καὶ 
                            ἔλαβεν αὐτὸν βασιλεὺς Βαβυλῶνος ἐν ἔτει ὀγδόῳ τῆς βασιλείας 
                            αὐτοῦ.
                        </p>
                    </div>
                    <div type="textpart" subtype="verse" n="13">
                        <p>καὶ ἐξήνεγκεν ἐκεῖθεν πάντας τοὺς θησαυροὺς οἴκου κυρίου
                             καὶ τοὺς θησαυροὺς οἴκου τοῦ βασιλέως καὶ συνέκοψεν πάντα
                             τὰ σκεύη τὰ χρυσᾶ, ἃ ἐποίησεν Σαλωμων βασιλεὺς Ισραηλ ἐν 
                            τῷ ναῷ κυρίου, κατὰ τὸ ῥῆμα κυρίου.
                        </p>
                    </div>
                    <div type="textpart" subtype="verse" n="14">
                        <p>καὶ ἀπῴκισεν τὴν Ιερουσαλημ
                             καὶ πάντας τοὺς ἄρχοντας καὶ τοὺς δυνατοὺς ἰσχύι αἰχμαλωσίας
                             δέκα χιλιάδας αἰχμαλωτίσας καὶ πᾶν τέκτονα καὶ τὸν συγκλείοντα,
                             καὶ οὐχ ὑπελείφθη πλὴν οἱ πτωχοὶ τῆς γῆς.
                        </p>
                    </div>
                    <div type="textpart" subtype="verse" n="15">
                        <p>καὶ ἀπῴκισεν
                             τὸν Ιωακιμ εἰς Βαβυλῶνα καὶ τὴν μητέρα τοῦ βασιλέως καὶ 
                            τὰς γυναῖκας τοῦ βασιλέως καὶ τοὺς εὐνούχους αὐτοῦ· καὶ τοὺς 
                            ἰσχυροὺς τῆς γῆς ἀπήγαγεν ἀποικεσίαν ἐξ Ιερουσαλημ εἰς Βαβυλῶνα
                        </p>
                    </div>
                    <div type="textpart" subtype="verse" n="16">
                        <p>καὶ πάντας τοὺς ἄνδρας τῆς δυνάμεως ἑπτακισχιλίους καὶ 
                            τὸν τέκτονα καὶ τὸν συγκλείοντα χιλίους, πάντες δυνατοὶ ποιοῦντες
                             πόλεμον, καὶ ἤγαγεν αὐτοὺς βασιλεὺς Βαβυλῶνος μετοικεσίαν 
                            εἰς Βαβυλῶνα.
                        </p>
                    </div>
                    <div type="textpart" subtype="verse" n="17">
                        <p>καὶ ἐβασίλευσεν βασιλεὺς Βαβυλῶνος τὸν Μαθθανιαν
                             υἱὸν αὐτοῦ ἀντ’ αὐτοῦ καὶ ἐπέθηκεν τὸ ὄνομα αὐτοῦ 
                            Σεδεκια.
                        </p>
                    </div>
                    <div type="textpart" subtype="verse" n="18">
                        <p>Υἱὸς εἴκοσι καὶ ἑνὸς ἐνιαυτοῦ Σεδεκιας ἐν τῷ βασιλεύειν αὐτὸν
                             καὶ ἕνδεκα ἔτη ἐβασίλευσεν ἐν Ιερουσαλημ, καὶ ὄνομα τῇ μητρὶ
                             αὐτοῦ Αμιταλ θυγάτηρ Ιερεμιου.
                        </p>
                    </div>
                    <div type="textpart" subtype="verse" n="19">
                        <p>καὶ ἐποίησεν τὸ πονηρὸν 
                            ἐνώπιον κυρίου κατὰ πάντα, ὅσα ἐποίησεν Ιωακιμ·
                        </p>
                    </div>
                    <div type="textpart" subtype="verse" n="20">
                        <p>ὅτι ἐπὶ τὸν 
                            θυμὸν κυρίου ἦν ἐπὶ Ιερουσαλημ καὶ ἐν τῷ Ιουδα, ἕως ἀπέρριψεν 
                            αὐτοὺς ἀπὸ προσώπου αὐτοῦ. καὶ ἠθέτησεν Σεδεκιας ἐν τῷ βασιλεῖ
                             Βαβυλῶνος.
                        </p>
                    </div>
                </div>
                <div type="textpart" subtype="chapter" n="25">
                    <div type="textpart" subtype="verse" n="1">
                        <p>καὶ ἐγενήθη ἐν τῷ ἔτει τῷ ἐνάτῳ τῆς βασιλείας
                            αὐτοῦ ἐν τῷ μηνὶ τῷ δεκάτῳ ἦλθεν Ναβουχοδονοσορ βασιλεὺς 
                            Βαβυλῶνος καὶ πᾶσα ἡ δύναμις αὐτοῦ ἐπὶ Ιερουσαλημ καὶ παρενέβαλεν
                             ἐπ’ αὐτὴν καὶ ᾠκοδόμησεν ἐπ’ αὐτὴν περίτειχος κύκλῳ.
                        </p>
                    </div>
                    <div type="textpart" subtype="verse" n="2">
                        <p>καὶ ἦλθεν ἡ πόλις ἐν περιοχῇ ἕως τοῦ ἑνδεκάτου ἔτους τοῦ βασιλέως
                             Σεδεκιου·
                        </p>
                    </div>
                    <div type="textpart" subtype="verse" n="3">
                        <p>ἐνάτῃ τοῦ μηνὸς καὶ ἐνίσχυσεν ὁ λιμὸς ἐν τῇ 
                            πόλει, καὶ οὐκ ἦσαν ἄρτοι τῷ λαῷ τῆς γῆς.
                        </p>
                    </div>
                    <div type="textpart" subtype="verse" n="4">
                        <p>καὶ ἐρράγη ἡ πόλις, 
                            καὶ πάντες οἱ ἄνδρες τοῦ πολέμου ἐξῆλθον νυκτὸς ὁδὸν πύλης 
                            τῆς ἀνὰ μέσον τῶν τειχέων, αὕτη ἥ ἐστιν τοῦ κήπου τοῦ βασιλέως,
                             καὶ οἱ Χαλδαῖοι ἐπὶ τὴν πόλιν κύκλῳ. καὶ ἐπορεύθη ὁδὸν 
                            τὴν Αραβα,
                        </p>
                    </div>
                    <div type="textpart" subtype="verse" n="5">
                        <p>καὶ ἐδίωξεν ἡ δύναμις τῶν Χαλδαίων ὀπίσω τοῦ βασιλέως
                             καὶ κατέλαβον αὐτὸν ἐν Αραβωθ Ιεριχω, καὶ πᾶσα ἡ δύναμις
                             αὐτοῦ διεσπάρη ἐπάνωθεν αὐτοῦ.
                        </p>
                    </div>
                    <div type="textpart" subtype="verse" n="6">
                        <p>καὶ συνέλαβον τὸν βασιλέα 
                            καὶ ἤγαγον αὐτὸν πρὸς τὸν βασιλέα Βαβυλῶνος εἰς Δεβλαθα, καὶ 
                            ἐλάλησεν μετ’ αὐτοῦ κρίσιν·
                        </p>
                    </div>
                    <div type="textpart" subtype="verse" n="7">
                        <p>καὶ τοὺς υἱοὺς Σεδεκιου ἔσφαξεν 
                            κατ’ ὀφθαλμοὺς αὐτοῦ, καὶ τοὺς ὀφθαλμοὺς Σεδεκιου ἐξετύφλωσεν 
                            καὶ ἔδησεν αὐτὸν ἐν πέδαις καὶ ἤγαγεν αὐτὸν εἰς Βαβυλῶνα.
                        </p>
                    </div>
                    <div type="textpart" subtype="verse" n="8">
                        <p>Καὶ ἐν τῷ μηνὶ τῷ πέμπτῳ ἑβδόμῃ τοῦ μηνός (αὐτὸς ἐνιαυτὸς 
                            ἐννεακαιδέκατος τῷ Ναβουχοδονοσορ βασιλεῖ Βαβυλῶνος) ἦλθεν 
                            Ναβουζαρδαν ὁ ἀρχιμάγειρος ἑστὼς ἐνώπιον βασιλέως Βαβυλῶνος 
                            εἰς Ιερουσαλημ.
                        </p>
                    </div>
                    <div type="textpart" subtype="verse" n="9">
                        <p>καὶ ἐνέπρησεν τὸν οἶκον κυρίου καὶ τὸν οἶκον 
                            τοῦ βασιλέως καὶ πάντας τοὺς οἴκους Ιερουσαλημ, καὶ πᾶν οἶκον 
                            ἐνέπρησεν 
                            ὁ ἀρχιμάγειρος.
                        </p>
                    </div>
                    <div type="textpart" subtype="verse" n="10">
                        <p/>
                    </div>
                    <div type="textpart" subtype="verse" n="11">
                        <p>καὶ τὸ περισσὸν τοῦ λαοῦ τὸ καταλειφθὲν
                             ἐν τῇ πόλει καὶ τοὺς ἐμπεπτωκότας, οἳ ἐνέπεσον πρὸς 
                            βασιλέα Βαβυλῶνος, καὶ τὸ λοιπὸν τοῦ στηρίγματος μετῆρεν Ναβουζαρδαν
                             ὁ ἀρχιμάγειρος.
                        </p>
                    </div>
                    <div type="textpart" subtype="verse" n="12">
                        <p>καὶ ἀπὸ τῶν πτωχῶν τῆς γῆς ὑπέλιπεν
                             ὁ ἀρχιμάγειρος εἰς ἀμπελουργοὺς καὶ εἰς γαβιν.
                        </p>
                    </div>
                    <div type="textpart" subtype="verse" n="13">
                        <p>καὶ τοὺς 
                            στύλους τοὺς χαλκοῦς τοὺς ἐν οἴκῳ κυρίου καὶ τὰς μεχωνωθ καὶ 
                            τὴν θάλασσαν τὴν χαλκῆν τὴν ἐν οἴκῳ κυρίου συνέτριψαν οἱ Χαλδαῖοι
                             καὶ ἦραν τὸν χαλκὸν αὐτῶν εἰς Βαβυλῶνα.
                        </p>
                    </div>
                    <div type="textpart" subtype="verse" n="14">
                        <p>καὶ τοὺς λέβητας
                             καὶ τὰ ιαμιν καὶ τὰς φιάλας καὶ τὰς θυίσκας καὶ πάντα τὰ 
                            σκεύη τὰ χαλκᾶ, ἐν οἷς λειτουργοῦσιν ἐν αὐτοῖς, ἔλαβεν·
                        </p>
                    </div>
                    <div type="textpart" subtype="verse" n="15">
                        <p>καὶ τὰ
                            πυρεῖα καὶ τὰς φιάλας τὰς χρυσᾶς καὶ τὰς ἀργυρᾶς ἔλαβεν ὁ 
                            ἀρχιμάγειρος,
                        </p>
                    </div>
                    <div type="textpart" subtype="verse" n="16">
                        <p>στύλους δύο, ἡ θάλασσα ἡ μία καὶ τὰ μεχωνωθ, 
                            ἃ ἐποίησεν Σαλωμων τῷ οἴκῳ κυρίου· οὐκ ἦν σταθμὸς τοῦ χαλκοῦ
                             πάντων τῶν σκευῶν.
                        </p>
                    </div>
                    <div type="textpart" subtype="verse" n="17">
                        <p>ὀκτωκαίδεκα πήχεων ὕψος τοῦ στύλου 
                            τοῦ ἑνός, καὶ τὸ χωθαρ ἐπ’ αὐτοῦ τὸ χαλκοῦν, καὶ τὸ ὕψος τοῦ 
                            χωθαρ τριῶν πήχεων, σαβαχα καὶ ῥοαὶ ἐπὶ τοῦ χωθαρ κύκλῳ, τὰ 
                            πάντα χαλκᾶ· καὶ κατὰ τὰ αὐτὰ τῷ στύλῳ τῷ δευτέρῳ ἐπὶ τῷ 
                            σαβαχα.
                        </p>
                    </div>
                    <div type="textpart" subtype="verse" n="18">
                        <p>καὶ ἔλαβεν ὁ ἀρχιμάγειρος τὸν Σαραιαν ἱερέα τὸν πρῶτον
                             καὶ τὸν Σοφονιαν υἱὸν τῆς δευτερώσεως καὶ τοὺς τρεῖς τοὺς 
                            φυλάσσοντας τὸν σταθμὸν
                        </p>
                    </div>
                    <div type="textpart" subtype="verse" n="19">
                        <p>καὶ ἐκ τῆς πόλεως ἔλαβεν εὐνοῦχον 
                            ἕνα, ὃς ἦν ἐπιστάτης ἐπὶ τῶν ἀνδρῶν τῶν πολεμιστῶν, καὶ πέντε 
                            ἄνδρας τῶν ὁρώντων τὸ πρόσωπον τοῦ βασιλέως τοὺς εὑρεθέντας
                             ἐν τῇ πόλει καὶ τὸν γραμματέα τοῦ ἄρχοντος τῆς δυνάμεως 
                            τὸν ἐκτάσσοντα τὸν λαὸν τῆς γῆς καὶ ἑξήκοντα ἄνδρας τοῦ λαοῦ 
                            τῆς γῆς τοὺς εὑρεθέντας ἐν τῇ πόλει·
                        </p>
                    </div>
                    <div type="textpart" subtype="verse" n="20">
                        <p>καὶ ἔλαβεν αὐτοὺς Ναβουζαρδαν
                             ὁ ἀρχιμάγειρος καὶ ἀπήγαγεν αὐτοὺς πρὸς τὸν βασιλέα 
                            Βαβυλῶνος εἰς Δεβλαθα,
                        </p>
                    </div>
                    <div type="textpart" subtype="verse" n="21">
                        <p>καὶ ἔπαισεν αὐτοὺς βασιλεὺς Βαβυλῶνος
                             καὶ ἐθανάτωσεν αὐτοὺς ἐν Δεβλαθα ἐν γῇ Αιμαθ. καὶ ἀπῳκίσθη 
                            Ιουδας ἐπάνωθεν τῆς γῆς αὐτοῦ.
                        </p>
                    </div>
                    <div type="textpart" subtype="verse" n="22">
                        <p>Καὶ ὁ λαὸς ὁ καταλειφθεὶς ἐν γῇ Ιουδα, οὓς κατέλιπεν Ναβουχοδονοσορ
                             βασιλεὺς Βαβυλῶνος, καὶ κατέστησεν ἐπ’ αὐτῶν τὸν 
                            Γοδολιαν υἱὸν Αχικαμ υἱοῦ Σαφαν.
                        </p>
                    </div>
                    <div type="textpart" subtype="verse" n="23">
                        <p>καὶ ἤκουσαν πάντες οἱ ἄρχοντες
                             τῆς δυνάμεως, αὐτοὶ καὶ οἱ ἄνδρες αὐτῶν, ὅτι κατέστησεν 
                            βασιλεὺς Βαβυλῶνος τὸν Γοδολιαν, καὶ ἦλθον πρὸς Γοδολιαν εἰς 
                            Μασσηφαθ, καὶ Ισμαηλ υἱὸς Ναθανιου καὶ Ιωαναν υἱὸς Καρηε καὶ 
                            Σαραιας υἱὸς Θανεμαθ ὁ Νετωφαθίτης καὶ Ιεζονιας υἱὸς τοῦ Μαχαθι,
                             αὐτοὶ καὶ οἱ ἄνδρες αὐτῶν.
                        </p>
                    </div>
                    <div type="textpart" subtype="verse" n="24">
                        <p>καὶ ὤμοσεν Γοδολιας αὐτοῖς 
                            καὶ τοῖς ἀνδράσιν αὐτῶν καὶ εἶπεν αὐτοῖς Μὴ φοβεῖσθε πάροδον 
                            τῶν Χαλδαίων· καθίσατε ἐν τῇ γῇ καὶ δουλεύσατε τῷ βασιλεῖ 
                            Βαβυλῶνος, καὶ καλῶς ἔσται ὑμῖν.
                        </p>
                    </div>
                    <div type="textpart" subtype="verse" n="25">
                        <p>καὶ ἐγενήθη ἐν τῷ ἑβδόμῳ 
                            μηνὶ ἦλθεν Ισμαηλ υἱὸς Ναθανιου υἱοῦ Ελισαμα ἐκ τοῦ σπέρματος 
                            τῶν βασιλέων καὶ δέκα ἄνδρες μετ’ αὐτοῦ· καὶ ἐπάταξεν τὸν Γοδολιαν,
                            καὶ ἀπέθανεν, καὶ τοὺς Ιουδαίους καὶ τοὺς Χαλδαίους, οἳ 
                            ἦσαν μετ’ αὐτοῦ εἰς Μασσηφαθ.
                        </p>
                    </div>
                    <div type="textpart" subtype="verse" n="26">
                        <p>καὶ ἀνέστη πᾶς ὁ λαὸς ἀπὸ 
                            μικροῦ καὶ ἕως μεγάλου καὶ οἱ ἄρχοντες τῶν δυνάμεων καὶ εἰσῆλθον
                             εἰς Αἴγυπτον, ὅτι ἐφοβήθησαν ἀπὸ προσώπου τῶν Χαλδαίων.
                        </p>
                    </div>
                    <div type="textpart" subtype="verse" n="27">
                        <p>Καὶ ἐγενήθη ἐν τῷ τριακοστῷ καὶ ἑβδόμῳ ἔτει τῆς ἀποικεσίας 
                            τοῦ Ιωακιμ βασιλέως Ιουδα ἐν τῷ δωδεκάτῳ μηνὶ ἑβδόμῃ καὶ εἰκάδι
                             τοῦ μηνὸς ὕψωσεν Ευιλμαρωδαχ βασιλεὺς Βαβυλῶνος ἐν τῷ 
                            ἐνιαυτῷ τῆς βασιλείας αὐτοῦ τὴν κεφαλὴν Ιωακιμ βασιλέως Ιουδα 
                            καὶ ἐξήγαγεν αὐτὸν ἐξ οἴκου φυλακῆς αὐτοῦ
                        </p>
                    </div>
                    <div type="textpart" subtype="verse" n="28">
                        <p>καὶ ἐλάλησεν μετ’ 
                            αὐτοῦ ἀγαθὰ καὶ ἔδωκεν τὸν θρόνον αὐτοῦ ἐπάνωθεν τῶν θρόνων 
                            τῶν βασιλέων τῶν μετ’ αὐτοῦ ἐν Βαβυλῶνι,
                        </p>
                    </div>
                    <div type="textpart" subtype="verse" n="29">
                        <p>καὶ ἠλλοίωσεν τὰ 
                            ἱμάτια τῆς φυλακῆς αὐτοῦ καὶ ἤσθιεν ἄρτον διὰ παντὸς ἐνώπιον 
                            αὐτοῦ πάσας τὰς ἡμέρας τῆς ζωῆς αὐτοῦ·
                        </p>
                    </div>
                    <div type="textpart" subtype="verse" n="30">
                        <p>καὶ ἡ ἑστιατορία 
                            αὐτοῦ ἑστιατορία διὰ παντὸς ἐδόθη αὐτῷ ἐξ οἴκου τοῦ βασιλέως 
                            λόγον ἡμέρας ἐν τῇ ἡμέρᾳ αὐτοῦ πάσας τὰς ἡμέρας τῆς ζωῆς αὐτοῦ.
                        </p>
                    </div>
                </div>
            </div>
        </body>
    </text>
</TEI>
