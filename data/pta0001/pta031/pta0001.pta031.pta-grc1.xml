<?xml version="1.0" encoding="UTF-8"?>
<?xml-model href="https://raw.githubusercontent.com/PatristicTextArchive/Schema/master/tei-pta.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xml:lang="en">
    <teiHeader>
        <fileDesc>
            <titleStmt>
                <title>In illud: Pater, transeat a me calix iste</title>
                <author>
                    <persName key="pta0001">Severianus Gabalensis</persName>
                </author>
                <respStmt>
                    <persName xml:id="SV">Sever J. Voicu</persName>
                    <resp>Transcription of the text</resp>
                </respStmt>
                <respStmt>
                    <persName xml:id="AvS">Annette von Stockhausen</persName>
                    <resp>Conversion to CTS-compliant PTA TEI</resp>
                </respStmt>
            </titleStmt>
            <publicationStmt>
                <publisher>Patristic Text Archive</publisher>
                <availability>
                    <licence target="https://creativecommons.org/licenses/by/4.0/">Available under a Creative Commons Attribution 4.0 International License</licence>
                </availability>
                <date>2019</date>
                <idno type="PTA">pta0001.pta031</idno>
                <idno type="CPG">4215</idno>
                <idno type="BHG"/>
                <idno type="Aldama">345</idno>
                <idno type="Pinakes-Oeuvre">7960</idno>
            </publicationStmt>
            <sourceDesc>
                    <biblStruct type="journalArticle" xml:id="Martin1935">
                        <analytic>
                            <title level="a">Note sur l'Homélie de Sévérien de Gabala In illud: Pater, transeat a me calix iste (Matth., XXVI, 39)</title>
                            <author>
                                <forename>Ch.</forename>
                                <surname>Martin</surname>
                            </author>
                        </analytic>
                        <monogr>
                            <title level="j">Le Muséon</title>
                            <imprint>
                                <biblScope unit="volume">48</biblScope>
                                <biblScope unit="page">311-321</biblScope>
                                <date>1935</date>
                            </imprint>
                        </monogr>
                        <note>critical edition</note>
                    </biblStruct>
                    <biblStruct type="book" xml:id="Zellinger1926">
                        <monogr>
                            <title level="m">Studien zu Severian von Gabala</title>
                            <author>
                                <forename>Johannes</forename>
                                <surname>Zellinger</surname>
                            </author>
                            <imprint>
                                <pubPlace>Münster i. W.</pubPlace>
                                <publisher>Aschendorff</publisher>
                                <date>1926</date>
                            </imprint>
                        </monogr>
                        <series>
                            <title level="s">Münsterische Beiträge zur Theologie</title>
                            <biblScope unit="volume">8</biblScope>
                        </series>
                    </biblStruct>
                <listWit>
                    <witness xml:id="M">
                        <abbr type="siglum">M</abbr>
                        <name>Mosquensis Sinod. gr. 129 (Vlad. 216)</name>,
                        <origDate>s. X</origDate>,
                        <locus>ff. 276r-295v</locus>
                    </witness>
                    <witness xml:id="B">
                        <abbr type="siglum">B</abbr>
                        <name>Berolinensis Phillip. 1438</name>,
                        <origDate>s. XVII</origDate>,
                        <locus>ff. 113-122v</locus>
                    </witness>
                </listWit>
            </sourceDesc>
        </fileDesc>
        <encodingDesc>
            <refsDecl n="CTS">
                <cRefPattern n="section" matchPattern="(.+)" replacementPattern="#xpath(/tei:TEI/tei:text/tei:body/tei:div[@type='edition']/tei:div[@n='$1'])"/>
            </refsDecl>
            <refsDecl xml:id="biblical">
                <cRefPattern matchPattern="(.+):(.+):([0-9]+):([0-9]+)[\-\.]*[0-9]*" replacementPattern="https://www.bibelwissenschaft.de/bibelstelle/$2$3,$4/$1">
                    <p>Noted are references to a biblical book, chapter, verse, sc. LXX:Gn:1:1; also possible: LXX:Gn:1:1-3 for a sequence of verses or LXX:Gn:1:1.3 for two verses not following each other.</p>
                    <p>The following abbreviations are used: Gn, Ex, Lv, Num, Dt, Jos, Judg, Rt, 1Sa, 2Sa, 1Ko, 2Ko, 1Chr, 2Chr, 3Esr, Esr, Est, Jdt, Tob, 1Mak, 2Mak, 3Mak, 4Mak, Ps, Oden, Prov, Eccl, Song, Job, Wis, Sir, PsSal, Hos, Am, Mi, Joel, Ob, Jon, Nah, Hab, Zeph, Hag, Sach, Mal, Is, Jr, Bar, Lam, EpistJer, Hes, Sus, Dn, Bel; Mt, Mk, Lk, Jn, Act, Rom, 1Cor, 2Cor, Gal, Eph, Phil, Col, 1Th, 2Th, 1Tim, 2Tim, Tt, Phm, Heb, Jak, 1P, 2P, 1Jn, 2Jn, 3Jn, Jud, Rev.</p>
                </cRefPattern>
                <cRefPattern matchPattern="(.+):(.+):([0-9]+)[\-\.]*[0-9]*" replacementPattern="https://www.bibelwissenschaft.de/bibelstelle/$2$3/$1">
                    <p>Noted are references to a biblical book and chapter, sc. LXX:Gn:1; also possible: LXX:Gn:1-3 for a sequence of chapters or LXX:Gn:1.3 for two chapters not following each other.</p>
                </cRefPattern>
                <cRefPattern matchPattern="(.+):(.+)" replacementPattern="https://www.bibelwissenschaft.de/bibelstelle/$2/$1">
                    <p>Noted are references to a biblical book, sc. LXX:Gn.</p>
                </cRefPattern>
            </refsDecl>
            <editorialDecl>
                <interpretation>
                    <p xml:id="biblical-quotations">
                        Bibelzitate sind ausgezeichnet und nach den oben angeführten Grundsätzen nachgewiesen.
                    </p>
                </interpretation>
                <normalization>
                    <p>
                        Angaben zur Handhabung von Großschreibung, ν-ephelkystikon, σ: οὕτως, Iota subscriptum/adscriptum,
                           Trema, Enklitika, Apostroph/Elisionen, Zahlzeichen, Worttrennung, nomina sacra.
                    </p>
                </normalization>
                <punctuation>
                    <p>
                        Angaben zur Normalisierung der Interpunktion: Setzung von Punkt,
                         	         Komma, Semikolon, Fragezeichen, Gedankenstrichen und Klammern
                    </p>
                </punctuation>
            </editorialDecl>
            <classDecl>
                <taxonomy xml:id="comphistsem">
                    <bibl>
                        Text Type Classification by
                        <ref target="https://www.comphistsem.org/46.html">"Computational Historical Semantics</ref>
                    </bibl>
                </taxonomy>
            </classDecl>
        </encodingDesc>
        <profileDesc>
            <creation>
                <date notBefore="0401" notAfter="0404"/>
                <placeName ref="https://pleiades.stoa.org/places/77402394">Constantinopolis</placeName>
            </creation>
            <textClass>
                <keywords scheme="#comphistsem">
                    <term>Paraenetic</term>
					<term>Sermon</term>
                </keywords>
            </textClass>
        </profileDesc>
        <revisionDesc status="critical-edition-no-app">
            <change when="2019-12-17" who="#AvS">
                Updated file to comply with version 1.2 of
                <ref target="https://github.com/PatristicTextArchive/Schema">TEI-PTA-Schema</ref>
            </change>
            <change when="2019-08-10" who="#AvS">Converted to PTA/CapiTainS</change>
        </revisionDesc>
    </teiHeader>
    <text>
        <body>
            <div type="edition" xml:lang="grc" n="urn:cts:pta:pta0001.pta031.pta-grc1">
                <head>
                    <title>
                        <pb n="313" edRef="#Martin1935"/>Τοῦ αὐτοῦ ὁμιλία περὶ τοῦ ῥητοῦ τοῦ εὐαγγελίου τοῦ εἰρημένου· ὅστις ἐξ ὑμῶν ἕξει φίλον καὶ πορεύσεται μεσονυκτίου πρὸς αὐτόν, καὶ περὶ τοῦ· πάτερ, εἰ δυνατόν, παρελθέτω ἀπ ̓ ἐμοῦ τὸ ποτήριον, καὶ περὶ ἐλεημοσύνης.</title>
                </head>
                <div type="textpart" subtype="section" n="1">
                    <p>Ὅτε ἡμῖν, ἀδελφοί, ὁ τῆς ἐλεημοσύνης ἐκηρύττετο νόμος, ὅτε περὶ τῆς φιλοπτωχίας καὶ φιλοξενίας ἐγυμνάζετο λόγος, ἰδὼν εἶδον πάντων ὑμῶν τὸν πόθον, καὶ ἐπῄνεσα τὸν ζῆλον καὶ ἐμακάρισα τὴν προθυμίαν. Οἷα γάρ τις γῆ διψῶσα, τὸν οὐράνιον ἡρπάζετε λόγον, τοῦτο εἰδότες ὅτι ὅπερ ἐστὶν ὄμβρος τῇ γῇ, τοῦτο τῇ ψυχῇ ὁ τοῦ θεοῦ λόγος, καὶ ὥσπερ ἐκείνην ὁ ὄμβρος κινεῖ πρὸς τὰ βλαστήματα, οὕτως ὁ τοῦ θεοῦ λόγος τὰς ψυχὰς διεγείρει πρὸς τὸ καρποφορεῖν τῆς ἐνθέου φιλοσοφίας τὸν καρπόν. Ὅθεν, οἶμαι, καὶ ὁ μακάριος Μωϋσῆς ἐπιμαρτυρῶν τῇ εὐθαλεῖ καὶ γονίμῳ δυνάμει τῆς θείας διδασκαλίας ἔλεγεν διὰ τῆς ἁγίας ἐκείνης καὶ μεγάλης ᾠδῆς·
                        <quote>Προσδοκάσθω ὡς ὑετὸς τὸ ἀπόφθεγμά μου, καὶ καταβήτω ὡς δρόσος τὰ ῥήματά μου.<ref decls="#biblical" cRef="LXX:Dt:32:2"/>
                        </quote>
                        Καὶ ἵνα μὴ ἑαυτῷ δόξῃ τὴν αὐθεντίαν ἐπιγράφειν τῆς τοσαύτης θεολογίας ἐπήγαγεν εὐθέως·
                        <quote>Ὅτι ὄνομα κυρίου ἐκάλεσα.<ref decls="#biblical" cRef="LXX:Dt:32:3"/>
                        </quote>
                        <pb n="314" edRef="#Martin1935"/>
                    </p>
                </div>
                <div type="textpart" subtype="section" n="2">
                    <p>Ἐπαινῶ δὲ ὑμᾶς, ἀδελφοί, ὅτι οὐ περὶ λέξιν ἐπτόησθε, ἀλλὰ τὰ κάλλη τῶν νοημάτων ἁρπάζετε καὶ κατὰ τὴν σοφὴν μέλισσαν εἰσιόντες εἰς τὸν ἀκήρατον τουτονὶ καὶ πνευματικὸν τῶν ἁγίων γραφῶν λειμῶνα καὶ ἀπανθιζόμενοι τὰ κάλλη τῆς εὐσεβείας ἕκαστος ἐν τῷ κρυπτῷ τῆς ψυχῆς ἐργαστηρίῳ κηροπλαστεῖ τὰ θεῖα λόγια. Ὥσπερ γὰρ
                        <seg type="allusion">τὸ μέλι καὶ τὸ κηρίον<ref decls="#biblical" cRef="LXX:Ps:118:103"/>
                        </seg>
                        τὴν μὲν φύσιν καὶ τὴν δύναμιν ἐν τοῖς ἄνθεσιν ἔχει, τὴν δὲ χρῆσιν καὶ τὴν ἀπόλαυσιν ἐν ταῖς τῶν μελισσῶν φιλοπονίαις, οὕτως, οἶμαι, καὶ ταύτης εὐσεβείας τὰ μὲν ἄνθη καὶ ἡ δύναμις αὐτῆς παρὰ τῇ θείᾳ γραφῇ, ἡ δὲ τῆς θείας εὐσεβείας ἀπόλαυσις παρὰ ταῖς τῶν ἐναρέτων φιλοπονίαις. Ταῦτα παρ’ ἑαυτῷ κηροπλαστήσας τὰ θεῖα λόγια καὶ ὁ μακάριος Δαυὶδ καὶ τῇ πείρᾳ διδασκάλῳ χρησάμενος, ὅσον ἀγαθὸν ἡ εὐσέβεια ὧδέ πη ψάλλων ἐβόα·
                        <quote>Ὡς γλυκέα τῷ λάρυγγί μου τὰ λόγιά σου, ὑπὲρ μέλι καὶ κηρίον τῷ στόματί μου.<ref decls="#biblical" cRef="LXX:Ps:118:103"/>
                        </quote>
                    </p>
                </div>
                <div type="textpart" subtype="section" n="3">
                    <p>Ἀλλ’ οὐ τοσοῦτον ὑμῶν ἐπαινῶ τὴν προθυμίαν ὅσον τοῦ πατρὸς θαυμάζω τὴν ἀφθονίαν τῆς ἀγάπης, θείᾳ κομῶσαν σοφίᾳ καὶ οὐρανίῳ χάριτι στίλβουσαν. Ποταμὸς γὰρ ὢν τοσοῦτος καὶ τοσαύτην ἀρδεύων ἐκκλησίαν καὶ εὐφραίνων τηλικαύτην πόλιν τοῦ θεοῦ –
                        <quote>Τοῦ γὰρ ποταμοῦ τὰ ὁρμήματα εὐφραίνουσι τὴν πόλιν τοῦ θεοῦ.<ref decls="#biblical" cRef="LXX:Ps:45:5"/>
                        </quote>
                        – καθαρὰ καὶ διειδῆ τὰ νάματα βρύων, τὰς λιβάδας ἀποδέχεται τῶν ἡμετέρων λόγων· καὶ νεφέλη τοσαύτη οὐρανίοις ὄμβροις κομῶσα οὐκ ἀποσείεται τὴν ψεκάδα τῆς ἡμετέρας γλώσσης, ἀλλ’ ἐπαινεῖ μεθ’ ὑμῶν ὁ πρὸ ὑμῶν χορηγῶν διὰ τῆς πρεσβείας τῷ λέγοντι τὰ λεγόμενα, καὶ ἐπαινεῖ τὰ ἴδια ὡς ξένα. Μιμεῖται γὰρ τὸν ἑαυτοῦ δεσπότην Χριστόν· ὅς, διὰ πάντων τῶν προφητῶν φθεγξάμενος, ἐπαινεῖ τὰ παρὰ τῶν προφητῶν κηρυττόμενα. Αὐτὸς ἐφθέγξατο διὰ Ἡσαΐου τοῦ προφήτου, αὐτὸς ἐνήχησε τοῦ πνεύματος τὴν εὐεργεσίαν, καὶ αὐτὸς ἀποδέχεται τὰ παρ’ ἐκείνου, λέγων τοῖς Ἰουδαίοις·
                        <quote>Ὑποκριταί, καλῶς εἶπεν περὶ ὑμῶν Ἡσαΐας.<ref decls="#biblical" cRef="NA:Mt:15:7"/>
                        </quote>
                        Καλῶς Ἡσαΐας οὐκ εἶπεν, ἀλλὰ καλῶς σὺ διὰ Ἡσαΐου καὶ διά πάντων τῶν προφητῶν· ὥστε μαρτυρεῖ ὁ μακάριος Ζαχαρίας λέγων·
                        <quote>Καθὼς ἐλάλησεν διὰ στόματος τῶν ἁγίων προφητῶν ἐξ αἰῶνος.<ref decls="#biblical" cRef="NA:Lk:1:70"/>
                        </quote>
                        Οὐ γὰρ ἦν τῶν προφητῶν τὰ ῥήματα ἀλλὰ τοῦ πνεύματος ἡ ἐνέργεια. Ὥσπερ γὰρ κάλαμος οὐχ ἃ θέλει γράφει ἀλλὰ κελεύεται ὑπὸ τῆς χειρός, οὕτως ἡ
                        <pb n="315" edRef="#Martin1935"/>
                        τῶν προφητῶν γλῶσσα οὐχ ἃ βούλεται φθέγγεται, ἀλλὰ κελεύεται παρὰ τῆς τοῦ ἁγίου πνεύματος αὐθεντίας διατασσομένη. Διὰ τοῦτο καλῶς, οἶμαι, καὶ ὁ μακάριος Δαυὶδ βοᾷ·
                        <quote>Ἡ γλῶσσά μου κάλαμος γραμματέως ὀξυγράφου.<ref decls="#biblical" cRef="LXX:Ps:44:1"/>
                        </quote>
                        Ὁ τοίνυν θαυμάσιος οὗτος πατήρ, διὰ τῶν ἁγίων αὐτοῦ προσευχῶν χαριζόμενος ἡμῖν τοῦ λόγου τὴν ἀφθονίαν, ἃ προσευχόμενος χορηγεῖ, ταῦτα ἀκούων ἐπαινεῖ. Ἐπεὶ οὖν τοσοῦτον καὶ τηλικοῦτον ἔχομεν πατέρα καὶ πανηγυριάρχην ἄριστον, οὐ νόμῳ κρίνοντα ἀλλὰ ἀγάπῃ βραβεύοντα, φέρε, ταῖς ἁγίαις αὐτοῦ προσευχαῖς πτερωθέντες, πρὸς τὸ ὕψος τῆς δόξης τοῦ μονογενοῦς μετεωρίσωμεν τὴν διάνοιαν, οὐχ ἵνα τῆς ἀξίας ἐφικώμεθα. Οὐδὲν γὰρ φθάνει τοῦ μονογενοῦς τὴν ἀξίαν, οὐ λόγου πλάτος, οὐ διανοίας βάθος.
                        <quote>Ὑπερέχει</quote>
                        γὰρ
                        <quote>πάντα νοῦν<ref decls="#biblical" cRef="NA:Phil:4:7"/>
                        </quote>
                        καὶ πᾶσαν ἔννοιαν. Καὶ τοῦτο αἰνιττόμενος ὁ Δαυίδ φησιν·
                        <quote>Προσελεύσεται ἄνθρωπος καὶ καρδίᾳ βαθείᾳ, καὶ ὑψωθήσεται ὁ θεός<ref decls="#biblical" cRef="LXX:Ps:63:7-8"/>
                        </quote>. Ὅσον γὰρ ἐάν τις βαθύνῃ τοῖς περὶ θεοῦ λόγοις, ὑψηλοτέραν εὑρίσκει τὴν τῆς ἀληθείας γνῶσιν.</p>
                </div>
                <div type="textpart" subtype="section" n="4">
                    <p>Εἴπωμεν τοίνυν τοῦ μονογενοῦς τὴν ἀγαθότητα ἐκ τῶν ἀρτίως ὑπανεγνωσμένων. Κέχρηται παραβολαῖς ἡ πηγὴ τῆς σοφίας, κέχρηται παραβολαῖς ὁ διὰ τοῦ Δαυὶδ λέγων·
                        <quote>Ἀνοίξω ἐν παραβολαῖς τὸ στόμα μου<ref decls="#biblical" cRef="LXX:Ps:77:2"/>
                        </quote>, καὶ ὑποτίθεται εἰκόνα τινά, πολλῆς μὲν δυνάμεως γέμουσαν, δοκοῦσαν δὲ ὅσον ἀπὸ τῆς λέξεως ἀνόμοιον εἶναι τῇ ἑαυτοῦ ἀγαθότητι.
                        <quote>Τίς γὰρ ἐξ ὑμῶν</quote>
                        φησιν
                        <quote>ἕξει φίλον καὶ πορεύσεται πρὸς αὐτὸν μεσονυκτίου καὶ ἐρεῖ αὐτῷ· Φίλε, χρῆσόν μοι τρεῖς ἄρτους, ἐπειδὴ φίλος μοι ἐξ ὁδοῦ παρεγένετο καὶ τί αὐτῷ παραθῶ οὐκ ἔχω. Ὁ δὲ ἀποκριθεὶς λέγει· Ἡ θύρα κέκλεισται, τὰ παιδία μου μετ’ ἐμοῦ ἐν τῇ κοίτῃ· μή μοι κόπους πάρεχε· οὐ δύναμαι ἀναστὰς δοῦναι<ref decls="#biblical" cRef="NA:Lk:11:5-7"/>
                        </quote>. Εἶτα τί ἐπάγει;
                        <quote>Ἀμὴν ἀμὴν λέγω ὑμῖν. Εἰ καὶ διὰ τὴν φιλίαν οὐ δώσει αὐτῷ, διά γε τὴν ἀναίδειαν αὐτοῦ ἀναστὰς δώσει αὐτῷ ὑπὲρ ὃ θέλει. Καὶ ὑμῖν λέγω· αἰτεῖτε καὶ δοθήσεται ὑμῖν.<ref decls="#biblical" cRef="NA:Lk:11:8-9"/>
                        </quote>
                        Ποίαν ὁμοιότητα φέρει πρὸς τὴν ἀφθονίαν τοῦ χορηγεῖν ἡ παραβολή; Ὁ μὲν γὰρ ἄυπνος τὴν φύσιν, ὁ δὲ ἐν τῇ κοίτῃ κατάκειται· καὶ ὁ μὲν ὄκνῳ οὐ κατέχεται, ὁ δὲ ὄκνῳ καὶ ὕπνῳ δουλεύει. Τί οὖν βούλεται τὸ ἄνισον τῆς παραβολῆς; Ἐπήγαγεν γάρ·
                        <pb n="316" edRef="#Martin1935"/>
                        <quote>Καὶ ὑμῖν λέγω· αἰτεῖτε<ref decls="#biblical" cRef="NA:Lk:11:9"/>
                        </quote>, καθὼς ἐκεῖνος ᾔτησεν τὸν καθεύδοντα. Μὴ γὰρ οὐ καθεύδεις; Οὐκ ἄυπνον ἔχεις τὴν φύσιν; Οὐ περὶ σοῦ βοῶσιν οἱ προφῆται·
                        <quote>Ἰδού, οὐ νυστάξει οὐδὲ ὑπνώσει ὁ φυλάσσων τὸν Ἰσραήλ<ref decls="#biblical" cRef="LXX:Ps:120:4"/>
                        </quote>. Τί οὖν βούλεται τὸ ἄνισον τῆς παραβολῆς; Πέφυκεν ὁ λόγος ἀεὶ τοῦ σωτῆρος καὶ διὰ τῶν ὁμοίων τὰ ὅμοια παριστᾶν, καὶ διὰ τῶν ἐναντίων τὰ ἐναντία δεικνύναι. Τοῦτο ποιεῖ καὶ δι’ ἑτέρας παραβολῆς. Ποτὲ γοῦν παραστῆσαι βουληθεὶς ἐκ τοῦ ἐναντίου τὴν παρ’ αὐτοῦ βρύουσαν ἀγαθότητα, τὴν ἄφθονον χάριν καὶ μηδέποτε δαπανωμένην εὐεργεσίαν, τοιαύτην παρήγαγεν εἰκόνα οἵαν καὶ νῦν ἀκηκόαμεν. Ἀλλ’ αὕτη πρῶτον ἐξετάσθω καὶ τί βούλεται δεικνύναι δηλούσθω. Ἡ μὲν γὰρ εἰκὼν ἀνόμοιος. Ὁ δὲ σωτὴρ ἐκεῖνο βούλεται λέγειν ὅτι εἰ τὸν ὕπνῳ δουλεύοντα, εἰ τὸν ὄκνῳ κατεχόμενον, εἰ τὸν θύρᾳ κλεισθέντα ἤγειρεν ἡ παραμονὴ τοῦ προσεδρεύσαντος καὶ τῇ εὐπονίᾳ τὸν ὄκνον νικήσαντα, τὴν ἄυλον φύσιν, τὸν θεὸν λέγω, τὸν ὄκνῳ μὴ κατεχόμενον, τὸν ὕπνῳ μὴ δουλεύοντα, οὐκ ἐγερεῖ ἡ παραμονὴ τῶν προσεδρευόντων ἐν ἀληθείᾳ; Καὶ τίς ὁ ταύτῃ τῇ ἐννοίᾳ μαχόμενος; Ἵνα δὲ μάθῃς ἀκριβῶς πῶς ἀπὸ τοῦ ἐναντίου τὸ ἐναντίον ἔδειξεν, μικρὸν ὑποβάς, τῇ αὐτῇ ἐχρήσατο πάλιν εἰκόνι, τῇ διὰ τοῦ ἐναντίου τὸ ἐναντίον δεικνυούσῃ·
                        <quote>Τίνα γὰρ ἐξ ὑμῶν αἰτήσας</quote>
                        φησὶν
                        <quote>ὁ υἱὸς ἄρτον, μὴ λίθον δώσει αὐτῷ; ἢ ἰχθύν, μὴ ἀντὶ ἰχθύος ὄφιν; ἢ ᾠόν, μὴ ἀντὶ ᾠοῦ σκορπίον;.<ref decls="#biblical" cRef="NA:Lk:11:11-12"/>
                        </quote>
                        Εἶτα ἐκ παραθέσεως τοῦ ἀνθρωπίνου τὸ κρεῖττον ὑποθέμενός φησιν·
                        <quote>Εἰ οὖν ὑμεῖς πονηροὶ ὄντες οἴδατε ἀγαθὰ δόματα διδόναι τοῖς τέκνοις ὑμῶν, πόσῳ μᾶλλον ὁ πατὴρ ὑμῶν ὁ οὐράνιος δώσει ἀγαθὰ τοῖς αἰτοῦσιν αὐτόν;.<ref decls="#biblical" cRef="NA:Lk:11:13"/>
                        </quote>
                        Ὁρᾷς πῶς ἐκ παραθέσεως τοῦ ἐναντίου τὸ ἐναντίον ἔδειξεν;</p>
                </div>
                <div type="textpart" subtype="section" n="5">
                    <p>Τοιαύτῃ κέχρηται καὶ ἀλλαχοῦ τῇ παραβολῇ, καθὼς ἔφθην εἰπών. Τίς δὲ αὕτη καὶ τίνα δύναμιν ἔχει, καλὸν οἶμαι καὶ ἀναγκαῖον εἰπεῖν.
                        <quote>Κριτής</quote>
                        φησιν
                        <quote>τις ἦν ἐν τῇ πόλει, τὸν θεὸν μὴ φοβούμενος καὶ ἄνθρωπον μὴ ἐντρεπόμενος. Χήρα τούτῳ παρηνώχλει<ref decls="#biblical" cRef="NA:Lk:18:2-3"/>
                        </quote>
                        ἐπιμένουσα, καὶ πλέον ἤνυεν οὐδέν. Ἡ γὰρ ἀθεΐα καὶ ἡ ἀποτομία οὐκ ἐδυσωπεῖτο τῇ ἱκεσίᾳ. Ἀλλ’ ὅμως ἐνίκησεν ἡ παραμονὴ τὴν
                        <pb n="317" edRef="#Martin1935"/>
                        ἀνήμερον αὐστηρότητα·
                        <quote>Καί φησιν πρὸς ἑαυτὸν ὁ κριτὴς ἐκεῖνος τῆς ἀδικίας· Εἰ καὶ θεὸν μὴ φοβοῦμαι καὶ ἀνθρώπους μὴ αἰσχύνομαι, ἀλλά γε, διὰ τὸ παρέχειν μοι αὐτὴν κόπους, οὐ μὴ ἐκδικήσω αὐτήν<ref decls="#biblical" cRef="NA:Lk:18:4-5"/>
                        </quote>. Ταῦτα ἡ παραβολή. Εἶτα ὁ σωτὴρ βουλόμενος ἀπὸ τοῦ ἐναντίου τὸ ἐναντίον πάλιν δεῖξαι ἐπήγαγεν εὐθέως·
                        <quote>Βλέπετε τί εἶπεν ὁ κριτὴς τῆς ἀδικίας. Ὁ δὲ θεὸς οὐ ποιήσῃ τὴν ἐκδίκησιν τῶν πρὸς αὐτὸν βοώντων;.<ref decls="#biblical" cRef="NA:Lk:18:7"/>
                        </quote>
                        Εἰ τὸν ἄδικον, φησί, καὶ ἀπηνῆ ἔκαμψεν πρὸς συμπάθειαν ἡ παραμονὴ τῆς χήρας, τὸν ἀγαθὸν θεὸν καὶ φιλόστοργον πατέρα καὶ φιλάνθρωπον δεσπότην ἡ παραμονὴ τῶν προσεδρευόντων οὐκ ἐπισπάσεται πρὸς ἔλεον;
                    </p>
                </div>
                <div type="textpart" subtype="section" n="6">
                    <p>Ταῦτα δι’ ἐκείνης ἐδίδαξεν τῆς παραβολῆς· ταῦτα καὶ διὰ τῆς παρούσης ὑποτίθεται·
                        <quote>Καὶ ἡμῖν λέγω· αἰτεῖτε καὶ λήψεσθε· κρούετε καὶ ἀνοιγήσεται.<ref decls="#biblical" cRef="NA:Lk:11:9"/>
                        </quote>
                        Κατὰ τὴν εἰκόνα τοῦ κρούσαντος καὶ λέγοντος·
                        <quote>Φίλε</quote>, ἄνοιξον,
                        <quote>ζητεῖτε</quote>
                        καὶ αἰτεῖτε, καὶ
                        <quote>εὑρήσετε.<ref decls="#biblical" cRef="NA:Mt:7:7"/>
                        </quote>
                        Ἀλλ’ ὅταν αἰτῇς παρὰ θεοῦ, νόησον τίνα ἐστὶν ἃ αἰτεῖς καὶ παρὰ τίνος αἰτεῖς. Πολλοὶ γάρ, ἀδελφοί, διαφόρους περὶ θεοῦ δόξας λαμβάνουσιν ἐν ταῖς προσευχαῖς καὶ βούλονται τὸν θεόν, ὅτε μὲν αὐτοὶ προσεύχονται ὑπὲρ τῶν οἰκείων ἁμαρτημάτων, ἀγαθὸν εἶναι καὶ φιλάνθρωπον· ὅταν δὲ καλῶσιν αὐτὸν εἰς ἐκδίκησιν τῶν ἀδικούντων, αὐστηρὸν εἶναί τινα καὶ δίκαιον καὶ πολλῆς γέμοντα δικαιοκρισίας. Οἷον ὅταν τις ὑπὲρ ἑαυτοῦ καταστὰς εὔχηται, κέχρηται φωναῖς ταῖς πειθούσαις ὁμοῦ καὶ δυσωπούσαις τὸν θεόν· «Δέομαι», λέγων, «Κύριε, ἐλέησόν με τὸν ἀνάξιον· δέομαι, κύριε, ἀγαθὸς εἶ, φιλάνθρωπος εἶ, παρορᾷς ἁμαρτήματα, ὑπερβαίνεις ἀδικήματα.
                        <quote>Ἐὰν ἀνομίας παρατηρήσῃ, κύριε, τίς ὑποστήσεταί σοι;<ref decls="#biblical" cRef="LXX:Ps:129:3"/>
                        </quote>
                        <quote>Ποίησον μετ’ ἐμοῦ κατὰ τὸ ἔλεός σου.<ref decls="#biblical" cRef="LXX:Ps:108:21"/>
                        </quote>
                        Ταῦτα μὲν ἅπαντες λέγουσιν ὅταν ὑπὲρ ἑαυτῶν εὔχονται· ὅταν δέ τις ἔλθῃ κατ’ ἐχθροῦ λυπούμενος, ταύτης ἐπιλανθάνεται τῆς φωνῆς, πρὸς ἑτέραν δὲ ἔννοιαν τρέπει τὴν ἱκεσίαν. Καί τί φησιν ἐνταῦθα; «Κύριε, κριτὴς εἶ δίκαιος, οὐκ ἀρέσκει σοι τὰ φαῦλα· ἐκδίκησόν με ἐκ τῶν ἐχθρῶν μου· κριτὴς εἶ ἀληθείας· μὴ μακροθυμήσῃς τοῖς ἐχθροῖς μου, ἀλλ’ ὡς κριτὴς ἀληθείας δίκασον τὴν ἀλήθειαν». «Ὅτε σοὶ δικάζω, βούλει με εἶναι ἀγαθὸν; ὅτε τοῖς σοῖς ἐχθροῖς δικάζω, βούλει με εἶναι δίκαιον; Ἐπελάθου σου
                        <pb n="318" edRef="#Martin1935"/>
                        τῶν προτέρων εὐχῶν; Οὐκ ἀγαθὸν ἐκάλεις; οὐχ ὡς φιλάνθρωπον ἐδυσώπεις; οὐχ ὡς μακρόθυμον παρεκάλεις; Τί οὖν; πρὸς τὰς ὑμετέρας γνώμας ἐμαυτὸν μερίσω; καὶ πρὸς τὰ ὑμῖν ἀρέσκοντα πωλήσω τὸ δίκαιον; Ἀλλ’ οὐχ οἷόν τε ἐστὶ σοὶ μὲν ὑπάρξαι τὰ παρὰ τῆς ἀγαθότητος ἀγαθά, τοῖς δὲ σοῖς ἐχθροῖς τὰ τῆς δικαιοκρισίας ἔννομα. Ὁ γὰρ ἀγαθός, πρὸς πάντας ἀγαθός, καὶ ὁ δίκαιος, πρὸς πάντας φυλάσσει τὸ δίκαιον. Ὅρα οὖν μὴ κατὰ τῶν ἐχθρῶν εὐχόμενος κατὰ σαυτοῦ κινήσῃς τὸν δίκαιον· ὁ γὰρ δίκαιος ἐξετάζει καὶ τὰ σὰ μετὰ τῶν ἄλλων, ὥστε ἐὰν μὲν ὡς δίκαιον κατὰ τῶν ἐχθρῶν καλῇς, ἀνάγκῃ καὶ κατὰ σαυτοῦ τὸν κριτὴν παροξύνεις· ἐὰν δὲ ὡς ἀγαθὸν περὶ σαυτοῦ παρακαλέσῃς, ἀγαθὸς ἔσται πρὸς πάντας κἂν μὴ θέλῃς. Δεῖ οὖν εὐχόμενον τοιαῦτα αἰτεῖν τὰ τῷ θεῷ ἀρέσκοντα, δεῖ εὐχόμενον τοιαῦτα παρακαλεῖν, οἷα εἶτα τὸν θεὸν ἀναπαύοντα. Εἰ γὰρ ὁ σωτὴρ εἰπών·
                        <quote>Πάτερ, εἰ δυνατόν, παρελθέτω ἀπ’ ἐμοῦ τὸ ποτήριον</quote>
                        ἐπήγαγε·
                        <quote>πλὴν οὐχ ὡς ἐγὼ θέλω ἀλλ’ ὡς σύ<ref decls="#biblical" cRef="NA:Mt:26:39"/>
                        </quote>, σύ, ἄνθρωπος εὐτελής, τῇ ἑαυτοῦ γνώμῃ δικάζεις, καὶ οὐ τῇ θείᾳ γνώμῃ παραχωρεῖς;</p>
                </div>
                <div type="textpart" subtype="section" n="7">
                    <p>Ἀλλὰ γὰρ εἰς αὐτὴν λοιπὸν ἄγω τὴν ὑπόθεσιν τὸν λόγον, ἐπειδήπερ οἶδα τοῦτο παρ’ ὑμῶν ἀπαιτούμενος. Ὁρῶ μὲν οὖν στενοχωρουμένους ὑμᾶς ἅπαντας καὶ τῷ πόνῳ συνεχομένους, ἀλλὰ παραμυθεῖται καὶ παρορμᾷ πρὸς τὴν ἀκρόασιν ἅπαντας καλῶς λέγων ὁ Ἡσαΐας·
                        <quote>Μάθετε ἀκούειν στενοχωρούμενοι.<ref decls="#biblical" cRef="LXX:Is:28:19"/>
                        </quote>
                        Καλῶς εἶπεν μὲν ἐκεῖνος, καλῶς δὲ ὑπηκούσατε πάντες ὑμεῖς, σώματι μὲν στενοχωρούμενοι, πνεύματι δὲ ἀνιέμενοι. Ἡ γὰρ παροῦσα θλῖψις πολλῶν ἀπαλλάττει θλίψεων. Οἱ διὰ θεὸν ἱδρῶτες, πᾶσαν ἁμαρτημάτων λύουσι νόσον. Κρίσις ἱδρῶτος, ἐκ φύσεως τικτομένη, λύει νόσον σώματος· ἱδρῶτες δὲ διὰ θεὸν καὶ τὸν τοῦ θεοῦ λόγον, ὡς ἀπὸ πηγῆς τοῦ πόθου προϊόντες, οὐ λύουσιν ἄρδην τῶν ἁμαρτημάτων τὴν νόσον;
                    </p>
                </div>
                <div type="textpart" subtype="section" n="8">
                    <p>Ἀλλ’ εἰς τὸ προκείμενον ἐπανέλθωμεν. Οἶδα παρ’ ὑμῖν ἀπαιτούμενος τὸν παραλειφθέντα λόγον. Καὶ πολλοὶ μὲν ὡς φίλοι καὶ ποθοῦσι καὶ ζητοῦσι, πολλοὶ δὲ καὶ ἁπλῶς ῥήσεις θηρῶσι καὶ διαβάλλειν ἐπιχειροῦσιν. Οὐ γὰρ διέλαθε πάντας ὡς πολλοὶ τῶν διαβαλλόντων διεθρύλλησαν ὡς ἆρα ἡμεῖς ἀνεξέταστον δι’ ἀτονίαν καταλελοίπαμεν τὸν λόγον. Ἐγὼ δὲ τῶν τοιούτων θαυμάζω οὐ τὴν
                        <pb n="319" edRef="#Martin1935"/>
                        κατηγορίαν ἀλλὰ τὴν ἀκαιρίαν. Ἐγκαλεῖς ὡς δανείσας καὶ τὸ δάνειον οὐκ ἀπειληφώς. Μὴ γὰρ ἀπαιτούμενος τὸν λόγον ἔφυγον τὴν λύσιν; μὴ γὰρ ἑτέρου προβαλόντος μοι ζήτησιν ἀπεσεισάμην τὸ ζήτημα; Αὐτὸς ἐπηγγειλάμην, αὐτὸς ἐπελαθόμην. «Καί διὰ τί», φησίν, «ἐπελάθου;» – «Οὐκοῦν ἐγκάλει τῷ πάθει τῆς φύσεως, καὶ μὴ μέμφου τὸν λόγον τῆς ἐξηγήσεως». Μάλιστα μέν, εἰ καὶ ὑπερέβαινεν ἡμᾶς ἡ ἐξήγησις, οὐ πάντως τῇ ἀσθενείᾳ τοῦ λόγου συνδιεφθείρετο καὶ ἡ δύναμις τοῦ ζητουμένου Οὐ γὰρ παρὰ τὴν ἐμὴν ἀτονίαν προδίδοται τῆς ἀληθείας τὰ δίκαια. Ἐπὶ δὲ τοῦ προκειμένου ἡ αἰτία τῆς ὑπερθέσεως δήλη. Τῷ γὰρ πλήθει τῶν εἰρημένων, δίκην κυμάτων, ὧδε κἀκεῖσε περισπῶσά μου τὴν διάνοιαν, ἀπέστησε τῆς προτεθείσης ζητήσεως.</p>
                </div>
                <div type="textpart" subtype="section" n="9">
                    <p>Ὃ τοίνυν παρέλιπον ἄκων, τοῦτο νῦν ἑκὼν ἀποδίδωμι. Τὸ ὄφλημα καὶ ἀποδιδούς, πάλιν δέδοικα. Καινὴν γάρ τινα καὶ ξένην ἐν ὑμῖν εὑρίσκω, μέθην οὐ λήθην γεννῶσαν, ἀλλὰ μνήμην ἐγείρουσαν, καίτοι μέθης ἔργον ἴσμεν ἅπαντες τὴν μνήμην ἀφανίζειν καὶ λήθην ἀντεισάγειν. Ὑμεῖς δέ, ἀδελφοί, ὅσον μεθύσκεσθε τῷ θείῳ λόγῳ, τοσοῦτον τὴν λήθην ἐξορίζετε καὶ μνήμην ἔνθεον ἐπιδείκνυσθε. Καὶ τὸ θαυμαστόν, ὅτι οἱ μὲν οἰνοχοοῦντες ὑμῖν μεθύσκονται τῇ ὑπερβολῇ τῆς διανοίας βαρούμενοι, ὑμεῖς δὲ τοσούτους τοῦ θείου λόγου κρατῆρας ἐκπιόντες, καὶ μετὰ μέθην διψᾶτε, καὶ ἀπαιτεῖτε τὸ παραλελειμμένον μετὰ πολλῆς τῆς ἀκριβείας. Καί ἐστιν ὡς ἀληθῶς ἰδεῖν πνευματικῶν μεθυστῶν ῥήματα· «Τὸ ποτήριον παρέλιπεν», «τὸ ποτήριον οὐχ ἡρμήνευσεν», «τὸν τοῦ ποτηρίου λόγον οὐκ ἀπέδωκεν». Φιλῶ σε ποθοῦντα τὸ ποτήριον Χριστοῦ. Φιλῶ σε ζητοῦντα τὸ παραλελειμμένον. Φιλῶ σε διὰ τὴν καλλίστην μέθην, μηδὲ ἓν ποτήριον παραχωρεῖν ἐθέλοντα, καὶ μάλα γε εἰκότως. Ἐπὶ μὲν γὰρ τῆς σωματικῆς εὐωχίας, ὁ παραλείπων τὸ ποτήριον διὰ φιλοσοφίαν θαυμαστός· ἐπὶ δὲ τῆς θείας καὶ οὐρανίου τραπέζης, ὁ μηδὲν παραλιμπάνων τῶν εἰς τὴν σωτήριον μέθην φερόντων, ἀλλ’ ὁμοῦ καὶ τρεφόμενος καὶ πεινῶν, καὶ μεθυσκόμενος καὶ διψῶν, οὗτος ἀληθῶς τῆς τοῦ ποτηρίου σωτηρίας ἐμπίπλαται. Μακαρίζω τοίνυν ἐν ἐμοὶ καὶ τοὺς λέγοντας καὶ τοὺς ἀκούοντας. Τοὺς μὲν ἀκούοντας,
                        <pb n="320" edRef="#Martin1935"/>
                        ἐπειδὰν διψῶντες ἀκούσωσι.
                        <quote>Μακάριοι γάρ</quote>, φησίν ὁ σωτήρ,
                        <quote>οἱ πεινῶντες καὶ διψῶντες τὴν δικαιοσύνην, ὅτι αὐτοὶ χορτασθήσονται.<ref decls="#biblical" cRef="NA:Mt:5:6"/>
                        </quote>
                        Τοὺς δὲ λέγοντας, ὅτι δεῖ τὴν θείαν διδασκαλίαν εἰς ζώσας ἀκοὰς ἐνηχεῖν.
                        <quote>Μακάριος γὰρ ὁ λέγων εἰς ὦτα ἀκουόντων.<ref decls="#biblical" cRef="LXX:Sir:25:9"/>
                        </quote>
                    </p>
                </div>
                <div type="textpart" subtype="section" n="10">
                    <p>Τέως ἐάσωμεν. Εἰρήσθω τοίνυν τὸ
                        <quote>Πάτερ, εἰ δυνατόν, παρελθέτω ἀπ’ ἐμοῦ τὸ ποτήριον.<ref decls="#biblical" cRef="NA:Mt:26:39"/>
                        </quote>
                        Γέμει γὰρ τὸ ῥῆμα τοῦτο πολλῶν ζητημάτων, καὶ πολλὴν τοῖς αἱρετικοῖς φέρει τὴν νόσον· οὐ παρὰ τὸ κακῶς
                        <pb n="10" edRef="#Zellinger1926"/>
                        εἰρῆσθαι, ἀλλὰ παρὰ τὸ κακῶς νοεῖσθαι. Τὸ γὰρ «εἰ δυνατὸν» οἱ μὲν ἀπαράβατόν τι νομίζουσι τῆς λεγομένης εἱμαρμένης καὶ τῆς μυθευομένης γενέσεως ἀνάγκην εἰσάγοντες, οἱ δὲ ἑτέρως τοῦ μονογενοῦς τὴν ἀξίαν ὑβρίζοντες δουλοπρεπῆ τινα κατασκευάζουσιν ὑποταγὴν ἐντεῦθεν τοῦ υἱοῦ πρὸς τὸν πατέρα· ὑποκείμενος γάρ, φησί, τῇ τοῦ πατρὸς ἐξουσίᾳ ταύτῃ κέχρηται τῇ ἱκεσίᾳ. Τίς οὖν ἡμῖν ἁρμόσει λόγος πρὸς τὸ ζητούμενον; Τίς δὲ ἡμῖν τοῦτο τὸ πολυθρύλητον τῶν αἱρετικῶν διαλύσει ζήτημα; Οὐκ ἔστιν ἄλλοθεν, εἰ μὴ ἐξ αὐτῆς αὐτὴν γνωρίσαι τὴν ἀλήθειαν. Φέρε οὖν ἐπ’ αὐτὴν τὴν τοῦ σωτῆρος θεοῦ ἀναδράμωμεν κορυφήν, ἐπ’ αὐτὴν τὴν οἰκονομίαν, ὃς πάντα ποιεῖ καὶ πάντα φθέγγεται οὐ μόνον πρὸς τὴν αὐτῷ πρέπουσαν ἀξίαν, ἀλλὰ καὶ πρὸς τὴν ἡμῖν ἁρμόζουσαν οἰκονομίαν. Καί ἵνα συντέμω – Καλὸν γάρ μοι τὸ συντεμεῖν καὶ τὰ πολλὰ δι’ ὀλίγων ἀναλαμβάνειν. – ὁ σωτὴρ προῄδει μὲν τὸ πάθος ἀναγκαῖον καὶ ὅτι ὑπὲρ τῆς τοῦ κόσμου σωτηρίας σταυρὸς πήγνυται καὶ θάνατος ἐλέγχεται καὶ ἀνάστασις οἰκονομεῖται· καὶ οὕτως ᾔδει ὡς καὶ τοῖς μαθηταῖς προλέγειν·
                        <quote>Ἰδοὺ ἀναβαίνομεν εἰς Ἱεροσόλυμα καὶ ὁ υἱὸς τοῦ ἀνθρώπου παραδίδοται εἰς χεῖρας ἀνθρώπων ἁμαρτωλῶν καὶ ἐμπαίξουσιν αὐτῷ καὶ σταυρώσουσιν αὐτὸν καὶ τῇ τρίτῃ ἡμέρᾳ ἀναστήσεται.<ref decls="#biblical" cRef="NA:Mt:20:18-19"/>
                        </quote>
                        Αὕτη φωνὴ θεοῦ προειδότος τὰ μέλλοντα, θεοῦ προλαβόντος τῇ γνώσει τὴν πεῖραν, θεοῦ οἰκονομοῦντος τὰ ἀνθρώπινα. Ἀντιφθέγγεται αὐτῷ ταῦτα λέγοντι ὁ Πέτρος φειδοῖ τῇ περὶ τὴν σάρκα καί φησιν·
                        <quote>Ἵλεώς σοι, κύριε, οὐ μὴ ἔσται σοι τοῦτο.<ref decls="#biblical" cRef="NA:Mt:16:22"/>
                        </quote>
                        Τί οὖν ὁ σωτήρ; Ἀγανακτεῖ πρὸς τὴν ἄκαιρον διάθεσιν καὶ μέμφεται τὴν ἄκαιρον φειδὼ καί φησι πρὸς αὐτόν·
                        <quote>Ὕπαγε ὀπίσω μου, σατανᾶ, ὅτι οὐ φρονεῖς τὰ τοῦ θεοῦ, ἀλλὰ τὰ τῶν ἀνθρώπων.<ref decls="#biblical" cRef="NA:Mt:16:23"/>
                        </quote>
                        Ἐνταῦθα καλῶς ἅπαντα τὸν λόγον ἐξέτασον καὶ σκόπησον, ὡς ἐὰν ψιλῇ τῇ λέξει δουλεύσῃς, πολλὴν καταφέρεις τοῦ σωτῆρος οὐκ ἀσθένειαν μόνον, ἀλλὰ καὶ λογισμῶν ἀνωμαλίαν. Ἐγκαλεῖς, ὦ κύριε, Πέτρῳ ἀπευχομένῳ σοι τὸν σταυρὸν καὶ τὰ αὐτὰ παρακαλεῖς, οἷς ἐγκαλεῖς; Οὐ θεῷ μόνον ἀνάρμωστον, ἀλλ’ οὐδὲ ἀνθρώπῳ καθεστηκότι πρέπον. Τίς ἐπαινεῖ στρατηγὸν πρὸ μὲν τοῦ πολέμου μετὰ πολλοῦ παραστήματος καὶ πολλοῦ θράσους ἐπαπειλοῦντα τοῖς ἐναντίοις, ἐν αὐτῇ δὲ τῇ ἀκμῇ τοῦ πολέμου φεύγοντα καὶ δειλίαν καὶ ἀνανδρίαν ἐλέγχοντα; Πρὶν ἔλθοι ὁ Χριστὸς ἐπὶ τὸ πάθος, ἔλεγε τῷ ἀπευχομένῳ τὸ πάθος·
                        <quote>Ὕπαγε ὀπίσω μου, σατανᾶ· οὐ γὰρ φρονεῖς τὰ τοῦ θεοῦ.<ref decls="#biblical" cRef="NA:Mt:16:23"/>
                        </quote>
                        Τοῦτο αὐτὸς οἰκειοῦται προσευχόμενος; Ὢ τῆς ἀνοίας, μᾶλλον δὲ τῆς ἀπονοίας τῶν ψιλῇ τῇ λέξει δουλευόντων καὶ πάντα ῥᾳδίως τολμώντων καὶ τὰ θεῖα παρερμηνεύειν ἐπιχειρούντων καὶ οὐδὲ ἐκεῖνο σκοπεῖν ἐθελόντων, ὅτι ἀπὸ τῆς ψιλῆς τῶν λέξεων ἐκδοχῆς οὐ τοῦ πατρὸς μόνον αὐτὸν ὑποδεέστερον δεικνύναι
                        <pb n="11" edRef="#Zellinger1926"/>
                        σπουδάζουσιν, ἀλλὰ καὶ σοφῶν πολλῶν καὶ δικαίων ἐλάττω καὶ μηδὲ τὴν κοινὴν ἔχοντα τῶν ἀνθρώπων κατάστασιν. Τίς γὰρ σοφὸς ἢ δίκαιος ἢ τῶν ἄλλων ἁπλῶς ἀνθρώπων τῶν ἐπ’ ἀρετῇ μαρτυρουμένων ἀρνεῖται τὴν οἰκείαν ἀρετὴν καὶ ὑβρίζει τὴν ἐπηγγελμένην παρ’ αὐτοῦ καὶ προαναπεφωνημένην ἀνδρίαν; Τίς οὕτως εὐχερὴς καὶ παλίμβολος ὡς ἐπαγγέλλεσθαι θρασυνόμενος, ἕτερα δὲ φρονεῖν ὑπὸ τῆς πείρας ἐλεγχόμενος; Ὁ θάνατον ἀπειλῶν καὶ τὴν θανάτου κατάλυσιν, ὁ τὴν ἀνάστασιν εὐαγγελιζόμενος παραιτεῖται τὸν σταυρόν; Ταῦτά μοι εἴρηται πρὸς ἔλεγχον τῶν τῇ λέξει δουλευόντων καὶ τὸν κύριον ὑβριζόντων καὶ τὴν ἀλήθειαν καπηλευόντων. Τί οὖν βούλεται ἡ ἐναντιότης τῶν λέξεων αὐτῆς πρὸς ἑαυτὴν πάντοτε συμφωνούσης τῆς ἀληθείας; Τί δὲ ὅλως ἐπινοεῖ ἡ συμφωνία τῆς ἀληθείας πρὸς τὴν μάχην τῶν ῥημάτων; Μάχεται γὰρ ὡς ἀληθῶς τὰ ῥήματα, ἀλλ’ ἐν ὁμονοίᾳ μένει τὰ θεῖα νοήματα. Τοιγαροῦν τῶν προκειμένων νοημάτων τὴν λύσιν καλῶς ἔχει κἀμοὶ φιλοπόνως εἰπεῖν καὶ ὑμᾶς φιλομαθῶς ἀκοῦσαι.</p>
                </div>
                <div type="textpart" subtype="section" n="11">
                    <p>Ὁ τοίνυν κύριος ἐπὶ τὸν σταυρὸν ἐρχόμενος καὶ τὸ ἐντελὲς τῆς οἰκονομίας προορῶν, ὁ κραταιὸς θεὸς
                        <quote>καὶ μόνος δυνάστης, ὁ βασιλεὺς τῶν βασιλευόντων καὶ κύριος τῶν κυριευόντων</quote>, ὡς πολλοὶ κατὰ τῆς ἀληθείας ἀνακύπτουσιν αἱρετικοὶ παραγραφόμενοι τὸ θεῖον πάθος, ξένον τὸ τῆς οἰκονομίας καταψευδόμενοι δρᾶμα, καὶ μάλιστα οἱ τοῦ τῆς μανίας ἐπωνύμου μαθηταί, τοὺς Μανιχαίους λέγω, οἳ τολμῶσι λέγειν, ὅτι σκιᾷ τινι καὶ φαντασίᾳ Χριστὸς ὑπέστη τὸ πάθος καὶ ὡς οὐδὲ σάρκα ἀνέλαβεν, ἀλλὰ καὶ σταυρὸν σχήματι καὶ σκιᾷ καὶ φαντασίᾳ ἀνεδέξατο. Διὰ ταύτην τὴν αἱρετικὴν πλάνην προλαβὼν ἐμφράττει τῶν αἱρετικῶν τὰ στόματα καὶ ἵνα δείξῃ ὅτι τὸ πολυπαθὲς τοῦτο ἐνεδύσατο σῶμα, τὸ ἀγωνιῶν, τὸ τρέμον τοῦ θανάτου τὴν βίαν, τὸ λυπούμενον καὶ ταραττόμενον πρὸς τὸ τοῦ βίου τέλος, λέγει·
                        <quote>Νῦν ἡ ψυχή μου τετάρακται<ref decls="#biblical" cRef="NA:Jn:19:27"/>
                        </quote>
                        <quote>· περίλυπος ἡ ψυχή μου ἕως θανάτου<ref decls="#biblical" cRef="NA:Mt:26:38"/>
                        </quote>. Πρόσεχε ἀκριβῶς.
                        <quote>Περίλυπος ἡ ψυχή μου<ref decls="#biblical" cRef="NA:Jn:19:27"/>
                        </quote>
                        <quote>· πάτερ, εἰ δυνατόν, παρέλθοι<ref decls="#biblical" cRef="NA:Mt:26:39"/>
                        </quote>. Εἰ σκιὰ καὶ φαντασία τὰ γινόμενα, διὰ τί ταράττεται; Εἰ σχήμα καὶ φαντασία, διὰ τί θορυβεῖται; Τὴν γὰρ σκιὰν οὐδὲν οὐδαμοῦ φοβεῖ. Ὅπου σχῆμά ἐστι καὶ οὐ πρᾶγμα, οὐδὲν ἱκανὸν θόρυβον ἐμποιῆσαι.</p>
                </div>
                <div type="textpart" subtype="section" n="12">
                    <p>Καὶ θέλεις, ἐκ διηγήσεως στήσω σοι τοῦ ὅρου τὴν ἀλήθειαν; Εἰσῆλθόν ποτε ἄγγελοι εἰς τὰ Σόδομα, ἄνθρωποι μὲν τὴν ὄψιν, ἄγγελοι δὲ τὴν φύσιν. Ἐπεχείρησαν δὲ οἱ Σοδομῖται ὡς ἄνδρας βιάσασθαι εἰς αἰσχρὰν καὶ ἄμετρον ἀκολασίαν. Τί οὖν οἱ ἄγγελοι; Ἐπειδὰν ᾔδεισαν, ὅτι οὐ σῶμα ἐνδέδυνται τὸ δυνάμενον ὑποστῆναι βίαν, οὐκ ἐταράχθησαν, ἀλλ’ ἔμεινεν ἡ φύσις τῶν ἀγγέλων ἀθόρυβος μηδένα ἐκ τῶν παθῶν ἀπὸ τοῦ σώματος δεχομένη κλύδωνα. Καὶ ὁ μὲν Λὼτ νομίζων ἀληθῶς ἄνδρας εἶναι, θορυβηθείς, μὴ βίαν ὑπομείνωσι, παρακαλεῖ
                        <pb n="12" edRef="#Zellinger1926"/>
                        τοὺς μεμηνότας λέγων· «Δέομαι ὑμῶν μὴ ἀδικῆσαι τοὺς ἄνδρας, μὴ βίαν ὑπομείνωσιν,
                        <quote>οὗ εἵνεκεν εἰσῆλθον ὑπὸ τὴν στέγην τῶν δοκῶν μου.<ref decls="#biblical" cRef="LXX:Gn:19:8"/>
                        </quote>
                        Ἐκδίδωμι τοῦ ἐμαυτοῦ κάλλους· λάβετέ μου τὰς θυγατέρας· Ὢ καλῆς φιλοξενίας τὰ οἰκεῖα πρὸ τῶν ἀλλοτρίων προϊεμένης. Ἀλλ’ ὁ μὲν Λὼτ ὡς ἄνθρωπος ἐθορυβήθη, ἡ δὲ τῶν ἀγγέλων φύσις οὐδένα θόρυβον ὑπομένει· μετὰ πολλῆς γὰρ αὐθεντίας ἐξελθόντες ἐκεῖνοι, τὸν μὲν ὑπομεῖναι δυνάμενον βίαν ἠσπάσαντο, τοὺς δὲ τὴν ἄμετρον ἐκείνην, μᾶλλον δὲ τὴν ἄθεον ὑποστάντας ἀκολασίαν
                        <quote>ἐπάταξαν ἀορασίᾳ</quote>· καὶ περιῆγον ὅλην τὴν νύκτα
                        <quote>ζητοῦντες τὴν θύραν</quote>
                        καὶ οὐχ εὕρισκον· οἱ γὰρ κακῶς βλέποντες καλῶς καὶ δικαίως ἐτυφλώθησαν. Πρὸς τί δέ μοι ταῦτα λέγεται; Οὐδὲν γὰρ ἔχει κοινὸν ἡ ἀρχαία ὑπόθεσις πρὸς τὴν παροῦσαν· ἀλλ’ ἵνα δείξω ὅτι ὅπου σχῆμα, οὐδαμοῦ φόβος, ὅπου δὲ ἀλήθεια, καὶ φόβος καὶ λύπη. Ὅλως τε, ἀδελφοί, ἵνα αὐτὸς ὁ σωτὴρ ἀπολογήσηται, τίνος ἦν τὰ ῥήματα, καὶ ἐκκόψῃ τῶν αἱρετικῶν τὰ φρονήματα καὶ πήξῃ τῆς ἀληθείας τὰ δόγματα, λέγει τοῖς ἀποστόλοις·
                        <quote>Τὸ μὲν πνεῦμα πρόθυμον, ἡ δὲ σὰρξ ἀσθενής.<ref decls="#biblical" cRef="NA:Mt:26:41"/>
                        </quote>
                        Εἶτα αὐτὸς μὲν τῇ ἀσθενείᾳ τῆς σαρκὸς ἐπιγράφει, σὺ δέ, αἱρετικέ, τῇ αὐθεντίᾳ τῆς θεότητος ἐπιρρίπτεις τὴν εὐτέλειαν. Ἀλλὰ γὰρ μὴ σπουδάζων ἐκβῆναι τὸ ῥῆμα καὶ εὑρεῖν τὸ νόημα εὑρέθης ὑβρίζων ἄμετρα τὸν δεσπότην. Οὐ γάρ, ὡς σὺ νομίζεις, τοῦτο μόνον κατασκευάζεις, ὅτι ηὔξατο τῷ πατρὶ καὶ ὡς ἱκετεύων τοῦ ἱκετευομένου κατώτερος, ἀλλ’ ἐγὼ σαφέστερον δείκνυμι ὡς ἂν ψιλῇ τῇ λέξει δουλεύσῃς, οὐ μόνον τοῦ πατρὸς ποιήσεις αὐτὸν κατώτερον, ἀλλὰ καὶ τῶν αὐτοῦ ἀποστόλων ἐλάττονα.</p>
                </div>
                <div type="textpart" subtype="section" n="13">
                    <p>Ὥσπερ γὰρ τοῖς κακῶς ἐκλαμβάνουσι τὸ
                        <quote>Ἀπ’ ἐμαυτοῦ οὐ λαλῶ, ὁ πατήρ μοι ἐντολὴν δέδωκε τί εἴπω καὶ τί λαλήσω<ref decls="#biblical" cRef="NA:Jn:12:49"/>
                        </quote>, ἡ ἀποστολικὴ αὐθεντία προῆλθεν ἐπιστομίσαι τὴν μανίαν Παύλου λέγοντος·
                        <quote>Περὶ δὲ τῶν παρθένων ἐπιταγὴν κυρίου οὐκ ἔχω, γνώμην δὲ δίδωμι<ref decls="#biblical" cRef="NA:1Cor:7:25"/>
                        </quote>· καὶ δίδωσιν Ὢ τὸ πολὺ πικρότερον δόγμα τῆς αἱρέσεως. Εἰ Παύλῳ μὲν ἐξῆν ἄνευ ἐπιταγῆς θεοῦ αὐθεντεῖν, Χριστῷ δὲ οὐκ ἐξῆν ἔξω τι τῶν πατρικῶν ἐντολῶν λαλεῖν, οὕτω καὶ ἐνταῦθα ἐκ παραθέσεως τῆς ἀποστολικῆς ἀνδρίας ἦν ἀποδεῖξαι τῇ αἱρετικῇ μανίᾳ συναπαγόμενον πολὺ κατωτέραν τῆς ἀποστολικῆς ἀξίας τὴν τοῦ κυρίου φωνήν. Ἀλλ’ ὡς πολλάκις ἔφθην εἰπών, ἐὰν τῇ λέξει δουλεύσωμεν, εἰς βλασφημίαν ἐμπίπτομεν, ἐὰν δὲ τὴν ἔννοιαν ἀποδεξόμεθα, ἄτρωτος μένει ἡ ἀλήθεια, μᾶλλον δὲ ἄτρωτοι μενοῦμεν· ἡ γὰρ ἀλήθεια οὐ τιτρώσκεται. Ἐὰν τοίνυν μὴ τὴν θεωρίαν ἐκλάβῃς, ἀλλὰ τῇ λέξει ἀκολουθήσῃς, εὑρίσκεις τὸν Χριστὸν δειλανδροῦντα καὶ πολὺ καταδεέστερον φθεγγόμενον καὶ τῆς ἑαυτοῦ ἀξίας καὶ τῆς τῶν ἀποστόλων
                        <pb n="13" edRef="#Zellinger1926"/>
                        ἀνδρίας.
                        <quote>Νῦν ἡ ψυχή μου τετάρακται<ref decls="#biblical" cRef="NA:Jn:12:27"/>
                        </quote>. Παῦλος ἐπιδημήσας εἰς τὰ κλίματα τῆς Παλαιστίνης ἐλθόντος Ἀγάβου τινὸς προφήτου καὶ λέγοντος
                        <quote>τάδε λέγει τὸ πνεῦμα τὸ ἅγιον· ἄνδρα τοῦτον, οὗ ἐστιν ἡ ζώνη αὕτη, οὕτω δήσουσιν οἱ πρεσβύτεροι καὶ οἱ ἱερεῖς ἐν Ἱερουσαλὴμ<ref decls="#biblical" cRef="NA:Act:21:11"/>
                        </quote>
                        καὶ τῶν ἀδελφῶν πάντων Παῦλον παρακαλούντων μὴ ἀνελθεῖν εἰς Ἱεροσόλυμα, ἀποκρίνεται ἡ γενναία φωνή, μᾶλλον δὲ ἡ ἀνδρεία ἐκείνη καὶ γενναία ψυχή, καὶ λέγει τοῖς ἀνατρέπουσι·
                        <quote>Τί ποιεῖτε κλαίοντες καὶ συνθρύπτοντές μου τὴν καρδίαν; Ἐγὼ γὰρ οὐ μόνον δεθῆναι, ἀλλὰ καὶ ἀποθανεῖν ἑτοίμως ἔχω ὑπὲρ τοῦ ὀνόματος τοῦ Χριστοῦ<ref decls="#biblical" cRef="NA:Act:21:13"/>
                        </quote>. Εἶτα Παῦλος μετὰ τοσούτου θράσους, μετὰ τοσούτου παραστήματος, μετὰ τοσαύτης φθέγγεται τῆς εὐτολμίας καταπατῶν τὸν θάνατον καὶ τὰ τοῦ θανάτου φόβητρα, Ὁ δὲ Παύλου δεσπότης λέγει·
                        <quote>Νῦν ἡ ψυχή μου τετάρακται<ref decls="#biblical" cRef="NA:Jn:12:27"/>
                        </quote>; Καὶ τοῦ μὲν Παύλου οὐ θρύπτεται ἡ καρδία, Χριστοῦ δὲ ταράττεται ἡ ψυχή; Καὶ ὁ μὲν Παῦλος λέγει
                        <quote>Οὐ μόνον δέ, ἀλλὰ καὶ καυχώμεθα ἐν ταῖς θλίψεσι<ref decls="#biblical" cRef="NA:Rom:5:3"/>
                        </quote>· Παῦλος καυχᾶται ἐν ταῖς θλίψεσι, Χριστὸς δὲ ὁ Παύλου δεσπότης λέγει·
                        <quote>Περίλυπός ἐστι ἡ ψυχή μου<ref decls="#biblical" cRef="NA:Mt:26:38"/>
                        </quote>. Τί ὅμοιον λύπη πρὸς καύχημα; Ἄνθρωπος ἀληθῶς καύχημα ἡγεῖται τὸ πάθος. Ὁ δὲ τοῦτον ἐνισχύων Χριστὸς λύπην ἡγεῖται τὴν οἰκονομίαν;</p>
                </div>
                <div type="textpart" subtype="section" n="14">
                    <p>Ἐννόησον τοῦ Παύλου καὶ ἕτερον φρόνημα πολλῆς γέμον ἀνδρίας. Ἀποληφθεὶς ἐν Φιλίπποις ποτὲ τῆς Μακεδονίας πολλῶν αὐτῷ πληγῶν ἐπιτεθεισῶν καὶ θλίψεως πολλῆς ὀδυνώσης αὐτοῦ τὸ σῶμα –
                        <quote>Πολλὰς γὰρ αὐτοῖς ἐπιθέντες πληγὰς ἔβαλον εἰς φυλακήν καὶ τοὺς πόδας ἠσφαλίσαντο ἐν τῷ ξύλῳ.<ref decls="#biblical" cRef="NA:Act:16:23-24"/>
                        </quote>
                        – ὁ δὲ γενναῖος ἐκεῖνος τῆς εὐσεβείας ἀγωνιστὴς καὶ ὁ σὺν αὐτῷ Σίλας νικῶν τῇ δυναστείᾳ τὴν συμφοράν, νικῶν τῇ φιλοσοφίᾳ τὰ πάθη. Καὶ τοῦτο αὐτῷ καλῶς ἐπισημειωσάμενος ὁ ἱστοριογράφος φησί·
                        <quote>Κατὰ δὲ τὸ μεσονύκτιον Παῦλος καὶ Σίλας ὕμνουν τὸν θεόν.<ref decls="#biblical" cRef="NA:Act:16:25"/>
                        </quote>
                        Πάσχουσι καὶ εὐχαριστοῦσι, τύπτονται καὶ ὑμνοῦσιν. Καὶ ὅρα μοι τὴν ἀκρίβειαν τοῦ ἱστοριογράφου. Οὐκ εἶπε· κατὰ τὸ μεσονύκτιον Παῦλος καὶ Σίλας ηὔχοντο τῷ θεῷ, ἀλλ’
                        <quote>ὕμνουν</quote>· ἡ μὲν γὰρ εὐχὴ πολλάκις ἐκ θλίψεως, ὁ δὲ ὕμνος ἐξ ἀγαλλιάσεως. Οἱ τοίνυν ἀπόστολοι τὴν χάριν ὑποφαίνουσι·
                        <quote>Κατὰ δὲ τὸ μεσονύκτιον Παῦλος καὶ Σίλας ὕμνουν τὸν θεόν<ref decls="#biblical" cRef="NA:Act:16:25"/>
                        </quote>· σημεῖον ψυχῆς εὐθυμούσης. Οἱ οὖν ἅγιοι βουλόμενοι παραστῆσαι τῆς ψυχῆς τὴν εὐθυμίαν οὐκ ἔπασχον, φησίν, ὡς θλιβόμενοι, ἀλλ’ ὑμνοῦσιν ὡς ἀγαλλιώμενοι. Εἶτα Παῦλος καὶ Σίλας οἱ κατὰ φύσιν ἄνθρωποι μεγαλοψυχοῦσιν ἐν τοῖς παθήμασι. Χριστῷ δὲ τῷ βασιλεῖ τῶν ἁγίων προσαρμόζεις ῥήματα εὐτελῆ τὰ ῥηθέντα δι’ οἰκονομίαν πρὸς καθαίρεσιν αὐτοῦ τῆς ἀξίας; Ἄπαγε τῆς τοιαύτης ἐννοίας. Μηδεὶς ὑβρι<pb n="14" edRef="#Zellinger1926" break="no"/>ζέτω τὰ ἅγια, μηδεὶς συκοφαντείτω τὰ θεῖα, μηδεὶς ἀσέβειαν πειράσθω κατασκευάζειν ἀπὸ τῶν ῥημάτων τοῦ σωτῆρος τὴν εὐτέλειαν λογιζόμενος.</p>
                </div>
                <div type="textpart" subtype="section" n="15">
                    <p>Ἀλλ’ ἀπαιτεῖ παρ’ ἐμοῦ ὁ ἀκροατὴς ἀκόλουθα. Καλῶς μὲν ἔδειξας, φησίν, ἀληθῶς οἰκονομίας ὄντα τὰ ῥήματα, ἀλλ’ αὐτήν μοι τὴν δύναμιν τῆς οἰκονομίας ἑρμήνευσον. Διὰ τί δὲ ὅλως ἐχρήσατο ῥήμασι τοιούτοις; Διὰ τί εἶπε·
                        <quote>Παρελθέτω ἀπ’ ἐμοῦ τὸ ποτήριον, εἰ δυνατόν<ref decls="#biblical" cRef="NA:Mt:26:39"/></quote>;
                        Τὸ
                        <quote>Εἰ δυνατόν<ref decls="#biblical" cRef="NA:Mt:26:39"/></quote>, ἀδελφοί, οὔτε εἱμαρμένης ἀνάγκην εἰσάγει οὔτε γενέσεως τῆς μυθευομένης, ἀλλὰ μὴν οὔτε δειλίαν οὔτε ἀνανδρίαν τοῦ εἰρηκότος κατηγορεῖ· ἀλλὰ τὸ
                        <quote>Εἰ δυνατόν<ref decls="#biblical" cRef="NA:Mt:26:39"/>
                        </quote>
                        οἰκονομοῦντος τὸ ἀνθρώπινον σχῆμα καὶ φειδομένου τῶν σκανδαλίζεσθαι μελλόντων. Ἐπειδὴ γὰρ ᾔδει τὸ πάθος σκανδαλίσαι πολλοὺς δυνάμενον καὶ μάλιστα τοὺς τὰ τῆς οἰκονομίας μυσταγωγητὰ οὐκ εἰδότας –
                        <quote>Κηρύττομεν γὰρ Χριστὸν ἐσταυρωμένον, Ἰουδαίοις μὲν σκάνδαλον, Ἕλλησι δὲ μωρίαν.<ref decls="#biblical" cRef="NA:1Cor:1:23"/>
                        </quote>
                        – ἀναλαβὼν οὖν τὴν ἀνθρωπίνην εἰκόνα ὁ τὰ πάντα σοφῶς οἰκονομῶν φησιν, εἰ δυνατὸν ἄλλῳ τρόπῳ πληρωθῆναι τὴν οἰκονομίαν καὶ ἐκτὸς θανάτου γενέσθαι, ὥστε μὴ τῷ τοιούτῳ πάθει σκανδαλίζεσθαι τοὺς πολλούς.
                        <quote>Εἰ δυνατόν οὖν, παρελθέτω.<ref decls="#biblical" cRef="NA:Mt:26:39"/>
                        </quote>
                    </p>
                </div>
                <div type="textpart" subtype="section" n="16">
                    <p>Ἀλλ’ ἐβιάσω, φησί· δεῖξόν μοι μεμαρτυρημένην τὴν ἀλήθειαν, ὅτι τῆς τῶν ἀνθρώπων ἀσθενείας φειδόμενος ταῦτα εἶπεν. Οὐκοῦν ἄκουε, ὅπως τοῖς ἀποστόλοις διαλεγόμενός φησι κατὰ τὸ αὐτὸ ἐν αὐτῇ τῇ ἀκμῇ τοῦ πάθους·
                        <quote>Προσεύχεσθε.<ref decls="#biblical" cRef="NA:Mt:26:41"/>
                        </quote>
                        Οἱ δὲ ἐνύσταξαν. Ἔπειτα ὀνειδίζων λέγει·
                        <quote>Οὕτως οὐκ ἰσχύσατε μίαν ὥραν ἀγρυπνῆσαι; Προσεύχεσθε, ἵνα μὴ εἰσέλθητε εἰς πειρασμόν.<ref decls="#biblical" cRef="NA:Mt:26:41"/>
                        </quote>
                        Οὐκ εἶπεν ἵνα μὴ εἰσέλθω· οὐ γὰρ αὐτὸν τὸ πάθος ἔβλαπτεν, ἀλλὰ τοῖς ἄλλοις ἐσκανδάλιζεν.
                        <quote>Προσεύχεσθε, ἵνα μὴ εἰσέλθητε εἰς πειρασμόν.<ref decls="#biblical" cRef="NA:Mt:26:40-41"/>
                        </quote>
                        Οὐκ εἶπεν ἵνα μὴ εἰσέλθω εἰς πειρασμόν, ἀλλ’
                        <quote>ἵνα μὴ εἰσέλθητε εἰς πειρασμόν.<ref decls="#biblical" cRef="NA:Mt:26:41"/>
                        </quote>
                        Ὑμῶν φείδομαι, οὐκ ἐμαυτὸν ἐξαιροῦμαι τοῦ πάθους. Οἶδα τὰ μέλλοντα, οἶδα τὴν μέλλουσαν ἀπὸ τῆς οἰκονομίας ἀνθεῖν ἅπασιν ἀνθρώποις εὐεργεσίαν. Ἀλλ’ ἐπειδὴ πρὸ τῆς ἀποβάσεως ὑμᾶς τὰ ὁρώμενα σκανδαλίζει, βούλομαι, εἰ τῷ ὄντι ἐστί, παρενεχθῆναι τὸ πάθος.</p>
                </div>
                <div type="textpart" subtype="section" n="17">
                    <p>Τό οὖν
                        <quote>Εἰ δυνατόν<ref decls="#biblical" cRef="NA:Mt:26:39"/>
                        </quote>, οὐχ ὡς πολλοὶ νομίζουσι· δεῖ γὰρ ἐξεργάσασθαι τὸν λόγον, ὅτι οὐκ ἀνάγκην ἔχει ἀπαράβατον ἢ ὅρον ἀπαραίτητον. Καὶ θέλεις μαθεῖν, ἀδελφέ, ὅτι ὁ κλῆρος οὐκ ἀνάγκῃ κατὰ τοῦ σωτῆρος ἄνωθεν ἦν ἐπαγόμενος, ἀλλ’ αὐτοῦ τοῦ κυρίου ἡ πάνσοφος οἰκονομία οἰκείᾳ προθέσει πάντα πληροῖ; Ἄκουε σαφῶς, ὅπως αὐτὸς ὁ κύριος προλαβὼν ἔλυσε τῆς ἀνάγκης τὴν ὑπόνοιαν· ἐγνώρισε δὲ καὶ τῆς αὐτοῦ προθέσεως τὴν αὐθεντίαν. Ἄκουε τί φησιν·
                        <quote>Οὐδεὶς αἴρει τὴν ψυχήν μου ἀπ’ ἐμοί<ref decls="#biblical" cRef="NA:Jn:10:18"/></quote>· λέγει γάρ·
                        <quote>Ἐξουσίαν ἔχω θεῖναι τὴν ψυχήν μου καὶ ἐξουσίαν ἔχω λαβεῖν αὐτήν<ref decls="#biblical" cRef="NA:Jn:10:18"/>
                        </quote>· καὶ πάλιν·
                        <quote>Λύσατε τὸν ναὸν
                            <pb n="15" edRef="#Zellinger1926"/>
                            τοῦτον καὶ ἐν τρισὶν ἡμέραις ἐγερῶ αὐτόν<ref decls="#biblical" cRef="NA:Jn:2:19"/>
                        </quote>. Εἰ τοίνυν ἐξουσίαν ἔχεις, διὰ τί κέχρησαι τῷ ῥήματι τῷ
                        <quote>Εἰ δυνατόν<ref decls="#biblical" cRef="NA:Mt:26:39"/></quote>; Δι’ ὑμᾶς τοὺς ἀσθενεῖς, οὐ δι’ ἐμὲ τὸν δυνατὸν καὶ ἰσχυρὸν καὶ πάσης ἀσθενείας ἀνώτερον.</p>
                </div>
                <div type="textpart" subtype="section" n="18">
                    <p>Διὰ τί δὲ ὅλως ὀνομάζει πάθος ποτήριον; Ἀνακύπτει γὰρ καὶ ἑτέρα ζήτησις, τὸ πάθος ποτήριον διὰ τί ὀνομάζει. Φίλον ἀεὶ τῇ γραφῇ τὴν παρὰ τοῦ θεοῦ ἐπαγομένην παιδείαν τοῖς ἁμαρτάνουσι ποτήριον ὀνομάζειν. Πρόσεχε ἀκριβῶς, παρακαλῶ, καὶ ἔστω συνετὸς ἀκροατής, μὴ προαρπάζων τὰ ῥήματα, ἀλλ’ ἀναμένων τὰ νοήματα. Ἐνδέχεται γὰρ τὸν κακῶς ἀκούσαντα κακῶς παρερμηνεύειν τὰ λεγόμενα. Πλὴν ὁ ἐν ἐκκλησίᾳ λέγων μὴ ξενιζέσθω, ἄν τινα συκοφαντίαν ὑπομείνῃ παρὰ τῶν ἁπλῶς διαβάλλειν ἐπιχειρούντων· καὶ γὰρ οἱ ἀπόστολοι ἐσυκοφαντήθησαν ὡς εἰρηκότες τινὰ τῶν ἀπειρημένων. Ἄκουε Παύλου τὴν γενομένην κατ’ αὐτοῦ συκοφαντίαν κηρύττοντος·
                        <quote>Καί μὴ καθὼς βλασφημούμεθα, καὶ καθώς φασί τινες ἡμᾶς λέγειν, ποιήσωμεν τὰ κακά, ἵνα ἔλθῃ τὰ ἀγαθά· ὧν τὸ κρίμα ἔνδικόν ἐστιν<ref decls="#biblical" cRef="NA:Rom:3:8"/>
                        </quote>, ὅτι ἃ μὴ ἤκουσαν, διαβάλλουσιν ὡς ἀκούσαντες, ὅτι ἃ μὴ ἤκουσαν παρὰ τῶν διδασκάλων, εἰς συκοφαντίαν προφέρουσι τῶν διδασκάλων. Ἀλλ’ ἐπὶ τὸ προκείμενον ἐπανέλθωμεν. Φίλον ἀεὶ τῇ γραφῇ, ὡς ἔφθην εἰπών, ποτήριον ὀνομάζειν τὰς ἐπαγομένας παρὰ θεοῦ παιδείας ἢ τιμωρίας κατὰ τῶν ἁμαρτωλῶν. Ἀλλὰ μὴ εὐθέως ἐπιλάβηται τοῦ λόγου ὁ ἐχθρὸς καὶ κατάσκοπος μηδὲ λεγέτω· Τί οὖν; Ὁ Χριστὸς ἥμαρτε καὶ τιμωρίαν ἁμαρτιῶν ὑπέστη; Μὴ γένοιτο. Ἀλλ’ αὐτὸς μὲν οὐκ ὤφελε τιμωρίαν, ἀλλ’ ὑμεῖς ὑποκείμεθα τιμωρίᾳ· ὑπὲρ ἡμῶν δὲ τῶν καταδεδικασμένων τῇ ἁμαρτίᾳ καὶ ὑποκειμένων τῇ τιμωρίᾳ τὸν θάνατον ἀνεδέξατο, καθὼς καὶ Ἡσαΐας προαναφωνεῖ λέγων·
                        <quote>Ὑπὲρ τῶν ἁμαρτιῶν τοῦ λαοῦ ἦλθεν εἰς θάνατον<ref decls="#biblical" cRef="LXX:Is:53:8"/>
                        </quote>. Ἐπεὶ οὖν τὴν κατὰ τῶν ἁμαρτωλῶν ἐδέξατο τιμωρίαν, αὐτὸς εἰς ἑαυτὸν ἀναδεξάμενος, εἰκότως ποτήριον ὀνομάζει.
                        <quote>Ἴδε γὰρ ὁ ἀμνὸς τοῦ θεοῦ ὁ αἴρων τὴν ἁμαρτίαν τοῦ κόσμου<ref decls="#biblical" cRef="NA:Jn:1:29"/>
                        </quote>
                        καὶ
                        <quote>Αὐτὸς τὰς ἁμαρτίας ἡμῶν αἴρει καὶ ὑπὲρ τῶν ἁμαρτιῶν τοῦ λαοῦ ἤχθη εἰς θάνατον<ref decls="#biblical" cRef="LXX:Is:53:8"/>
                        </quote>.</p>
                </div>
                <div type="textpart" subtype="section" n="19">
                    <p>Καλεῖται οὖν τὸ πάθος αὐτοῦ ποτήριον κατὰ τὸν προαποδοθέντα λόγον. Διὰ τοῦτο καὶ ὁ μακάριος Δαυὶδ τὴν κατὰ τῶν ἁμαρτωλῶν δίκην διαγράφων φησί·
                        <quote>Ποτήριον ἐν χειρὶ κυρίου οἴνου ἀκράτου πλῆρες κεράσματος, πίονται αὐτὸ πάντες οἱ ἁμαρτωλοὶ τῆς γῆς.<ref decls="#biblical" cRef="LXX:Ps:74:9"/>
                        </quote>
                        Καὶ πάλιν ὁ κύριος ἀπειλῶν τιμωρίαν κατὰ τῶν ἐθνῶν λέγει τῷ Ἰερεμίᾳ·
                        <quote>Λάβε ποτήριον καὶ κέρασον αὐτὸ καὶ πότισον πάντα τὰ ἔθνη καὶ τὴν Ἰερουσαλὴμ καὶ εἰπὲ αὐτοῖς· πίετε καὶ μεθύσθητε καὶ ἔκστητε.<ref decls="#biblical" cRef="LXX:Jr:32:27"/>
                        </quote>
                        Τί ἐστι τὸ
                        <quote>Ἔκστητε<ref decls="#biblical" cRef="LXX:Jr:32:27"/>
                        </quote>; Εἰς ἔκστασιν φέρει πολλοὺς ἡ παρὰ θεοῦ παιδεία· εἰς ἀμηχανίαν γὰρ φέρει πολλοὺς πολλάκις ἡ ἐπαγομένη τιμωρία καὶ μάλιστα ὅταν ἴδωσι δικαίους μετὰ ἀδίκων ληφθέντας. Ὃ νῦν
                        <pb n="16" edRef="#Zellinger1926"/>
                        θρυλοῦσιν ἐν ὅλῃ τῇ γῇ· διὰ τί ἱερεῖς ἐσφάγησαν ἐν τοῖς θυσιαστηρίοις; Διὰ τί παρθένοι ἅγιαι παρελήφθησαν; Διὰ τί τοιαῦτα καὶ τηλικαῦτα γέγονεν ἀτοπήματα; Διὰ τί μὴ προέστη ὁ θεὸς τῶν ἰδίων; Ἐπεὶ οὖν τὰ τοιαῦτα πάθη εἰς ἔκστασιν φέρει καὶ λογισμῶν ἀπορίαν, εἰκότως φησί· «πίετε καὶ μεθύσθητε» καὶ καλέσατε ἠρέμα· ἀνάμεινόν μου τὴν ἀσθένειαν καὶ γυμνώσω σοι τὴν ἀλήθειαν. Πάλιν ὁ σωτὴρ ποτήριον προσαγορεύων τὸ πάθος τὸ ἑαυτοῦ τοῖς περὶ Ἰάκωβον καὶ Ἰωάννην λέγει· «Δύνασθε πιεῖν τὸ ποτήριον τοῦτο, ὃ ἐγὼ μέλλω πίνειν», ἀντὶ τοῦ Πάθος ὑφίστασθαι, ὃ μέλλω ὑφεστάναι; Λέγουσι· ναί.</p>
                </div>
                <div type="textpart" subtype="section" n="20">
                    <p>Ὁ δὲ μακάριος Δαυὶδ σαφῶς ἐδίδαξεν, ὅτι ποτήριον καλεῖ τὸν ὑπὲρ εὐσεβείας ἐπαγόμενον θάνατον· λέγει γάρ·
                        <quote>Τί ἀνταποδώσω τῷ κυρίῳ περὶ πάντων, ὧν ἀνταπέδωκέ μοι;.<ref decls="#biblical" cRef="LXX:Ps:115:3"/>
                        </quote>
                        Ὡς εὐγνώμων οἰκέτης, ἰδὼν τὰς παρακλήσεις βρυούσας τὰς εὐεργεσίας, ζητεῖ καὶ αὐτὸς ἀντιδοῦναί τινα μικρὰν εὐγνωμοσύνην καὶ ὥσπερ πένης πλούσιον προσδεχόμενος ἀπορῶν, τί παρασκευάσῃ τῷ πλουσίῳ πρὸς εὐωχίαν, τί τῆς ὑπεροχῆς ἐπάξιον ἐπὶ τραπέζης ἐνέγκῃ, πρὸς ἑαυτὸν ἀπορεῖ πολλάκις καὶ ἑαυτῷ διαλέγεται· πῶς αὐτὸν ἀξίως ὑποδέξομαι, τί ποιήσω, τί προσενέγκω, πῶς τιμήσω, πῶς ἑστιάσω, οὕτως ὁ μακάριος Δαυὶδ ἀπιδὼν εἰς τὴν πτωχείαν τὴν ἀνθρωπίνην καὶ εἰς τὸν πλοῦτον τῆς θείας εὐεργεσίας καὶ ἰδών, ὡς οὐδὲν ἐπάξιον θεῷ παρὰ ἀνθρώπων προσάγεται, λέγει τῇ διαπορητικῇ κεχρημένος φωνῇ·
                        <quote>Τί ἀνταποδώσω τῷ κυρίῳ;.<ref decls="#biblical" cRef="LXX:Ps:115:3"/>
                        </quote>
                        Οὐδὲν εὑρίσκω τῆς εὐεργεσίας ἐπάξιον. Τί ἀνταποδώσω; Τί ποιήσω; Τίς γένωμαι; Ποίοις δώροις τὸν εὐεργέτην ἀμείψωμαι; Ὡς δ’ οὖν πάντων ἠπόρησεν, ἓν εὗρεν, οὐ τῆς τοῦ θεοῦ εὐεργεσίας, ἀλλὰ τῆς αὐτοῦ προθυμίας ἐπάξιον·
                        <quote>Ποτήριον σωτηρίου λήψομαι καὶ τὸ ὄνομα κυρίου ἐπικαλέσομαι.<ref decls="#biblical" cRef="LXX:Ps:115:4"/>
                        </quote>
                        Εἶτα ἐπειδὴ τὸ λεγόμενον ἀσαφὲς ἦν καὶ συνεσκιασμένον, διὰ τῶν ἐπαγομένων ἡρμήνευσε τὸ ποτήριον. Εἰπὼν γὰρ
                        <quote>Τό ποτήριον σωτηρίου λήψομαι καὶ τὸ ὄνομα κυρίου ἐπικαλέσομαι<ref decls="#biblical" cRef="LXX:Ps:115:4"/>
                        </quote>, ἐπάγει·
                        <quote>Τίμιος ἐναντίων κυρίου ὁ θάνατος τῶν ὁσίων αὐτοῦ<ref decls="#biblical" cRef="LXX:Ps:115:6"/>
                        </quote>.</p>
                </div>
                <div type="textpart" subtype="section" n="21">
                    <p>Τὸ οὖν
                        <quote>πάτερ, εἰ δυνατόν, παρελθέτω ἀπ’ ἐμοῦ τὸ ποτήριον<ref decls="#biblical" cRef="NA:Mt:26:39"/>
                        </quote>, εἰ δυνατόν, παρέλθοι τὸ πάθος. Ἀλλ’ ἔχεις προαποδεδομένην τῶν ζητουμένων τὴν λύσιν, ὅτι τὸ
                        <quote>εἰ δυνατόν</quote>
                        τὸ σχῆμα πληροῖ τῆς ἀνθρωπίνης οἰκονομίας. Ὁ γὰρ τοῦτο εἰρηκὼς ἐκ προσώπου τῆς ἀνθρωπότητος, αὐτὸς προείρηκεν ἐκ τῆς κατὰ πάντων αὐθεντούσης θεότητος·
                        <quote>Ἐξουσίαν ἔχω θεῖναι τὴν ψυχήν μου καὶ ἐξουσίαν ἔχω πάλιν λαβεῖν αὐτήν<ref decls="#biblical" cRef="NA:Jn:10:18"/>
                        </quote>· καὶ δεικνύς, ὡς οὐχ ἡ θεότης παραιτεῖται τὸ πάθος, ἀλλ’ ἡ τῆς σαρκὸς ἀσθένεια, πάλιν φησὶν ὁ αὐτός·
                        <quote>Τὸ πνεῦμα πρόθυμον, ἡ δὲ σὰρξ ἀσθενής<ref decls="#biblical" cRef="NA:Mt:26:41"/>
                        </quote>· καὶ ὅτι οὐκ αὐτὸν ἔβλαπτε τὸ πάθος, ἀλλ’ ἑτέρους ἐσκανδάλιζεν, αὐτὸς ἐγνώρισε τοῖς μαθηταῖς λέγων·
                        <pb n="17" edRef="#Zellinger1926"/>
                        <quote>Προσεύχεσθε, ἵνα μὴ εἰσέλθητε εἰς πειρασμόν<ref decls="#biblical" cRef="NA:Mt:26:41"/>
                        </quote>. Ἄλλως τε κἀκεῖνο τὸ τῆς προσευχῆς παραδίδωσιν ἡμῖν ὡς μὴ πάντα ἀπαιτεῖν παρὰ τοῦ θεοῦ τὰ τῆς προσευχῆς, ἀλλὰ παραχωρεῖν τῇ κρίσει. Ταῦτα πάντα σοφῶς οἰκονομῶν φησιν· Οὐχ ὡς ἐγὼ θέλω, ἀλλ’ εἴ τι σύ. Ταῦτα αὐτῷ μὲν οὐ πρέπει, σοὶ δὲ ἁρμόζει, ἵνα, ὅταν προσεύχῃ, μὴ ἐκεῖνα αἰτήσῃ, ἃ ἂν αὐτὸς θέλῃς, ἀλλ’ ἵνα παραχωρήσῃς τῇ βουλῇ τοῦ θεοῦ. Λέγε οὖν καὶ σὺ προσευχόμενος κατὰ μίμησιν τοῦ Χριστοῦ τοῦ ταπεινώσαντος ἑαυτὸν διὰ σέ· πλὴν ὃ θέλεις σύ, κύριε. Τῇ βουλῇ παραχώρει τοῦ θεοῦ· μὴ ἀπαίτει τὰ παρὰ τὴν ἐκείνου γνώμην·
                        <quote>Τοῖς γὰρ ἀγαπῶσι τὸν θεὸν πάντα συνεργεῖ εἰς ἀγαθόν<ref decls="#biblical" cRef="NA:Rom:8:28"/>
                        </quote>, καὶ τὸ μὴ κατὰ βούλησιν ἀπαντῶντα καὶ τὰ παρὰ γνώμην ἐκβαίνοντα.</p>
                </div>
                <div type="textpart" subtype="section" n="22">
                    <p>Εἰδότες τοίνυν τὸ ποτήριον παρὰ θεοῦ ἐπαγόμενον τοῖς μὲν ἁμαρτάνουσι τιμωρίαν, τῷ δὲ Χριστῷ οὐ τιμωρίας τὸ πάθος, ἀλλ’ οἰκονομίας. Τὸν γὰρ τῶν ἁμαρτωλῶν θάνατον ὑπέμεινεν ὁ ἀναμάρτητος, ἵνα ἐξέληται τὸν κόσμον ἅπαντα τὸν τῇ ἁμαρτίᾳ καταδεδικασμένον. Διὰ τί, ἔφη, ὅλως τὸν θάνατον καλεῖ ποτήριον; Ὅτι μὲν γὰρ τὸ ποτήριον τιμωρίαν καὶ θάνατον μηνύει, σαφῶς παρέστησεν ἡ μαρτυρία τῶν γραφῶν. Διὰ τί δὲ ὅλως ποτήριον καλεῖ τὸ πάθος; Οὐδὲν γὰρ ὅμοιον ἔχει ποτήριον πρὸς θάνατον. Ἐπειδὴ τὰ ἐπαγόμενα ἡμῖν, ἀδελφοί, παιδευτήρια φαίνεται ἡμῖν αὐστηρὰ καὶ ἀπότομα καὶ πολλῆς γέμοντα συμφορᾶς, ἀναγκαίως ἡ θεία γραφὴ καλεῖ τὰ πάθη ποτήριον, ἵνα δείξῃ ὅτι ὁ θεὸς οὐχ ὡς ἀπότομος δικαστὴς κολάζει οὐδὲ ὡς ἀφειδὴς ἀναιρεῖ, ἀλλ’ ὡς ἰατρὸς τὰ πάθη θεραπεύει καὶ δίκην πικρᾶς ἀντιδότου προσάγει τοῖς κάμνουσι τὰ παιδευτήρια. Τὸ οὖν σωτήριον τοῦτο τῶν παιδευτηρίων ποτήριον τῇ μὲν γεύσει πικρόν, τῇ δὲ ἁποβάσει κάλλιστόν ἐστιν. Παρίστησιν οὖν ὁ λόγος τὸν ἀγαθὸν θεὸν διὰ τοῦ ποτηρίου παιδευτὴν ἀγαθόν, ὡς πατέρα παιδεύοντα καὶ οὐχ ὡς βασιλέα καταδικάζοντα, οὐχ ὡς ἐχθρὸν τύπτοντα, ἀλλ’ ὡς ἰατρὸν στύφοντα. Καὶ ὥσπερ ἰατρός, ἀδελφοί, ὅταν προσφέρῃ σίδηρον ἢ καυτῆρα τῷ σώματι, οὐ τῷ ἀνθρώπῳ μάχεται, ἀλλὰ πρὸς τὴν νόσον ἀνθίσταται, οὕτω καὶ ὁ θεὸς ἐπάγων τὰς παιδείας οὐ τὸ αὐτοῦ πλάσμα κολάζει, ἀλλὰ τὴν ἁμαρτίαν καθαίρει. Μὴ εἶδες ἰατρόν ποτε ἀπὸ θυμοῦ χειρουργοῦντα; Μὴ εἶδες ἀπὸ θυμοῦ ποτε καυτῆρα ἤ τι τῶν ἄλλων προσάγοντα; Καίτοι τῷ χειρουργουμένῳ οὐχὶ καὶ ὄψις τῶν ἰατρῶν φοβερά, ἀλλ’ ἡ πρόθεσις τοῦ ἰατρεύοντος ἀγαθή; Οὐ γὰρ ἐπειδὴ τῷ ἰατρευομένῳ ἡ θεραπεία φοβερά, ὁ ἰατρὸς θυμῷ θεραπεύει.</p>
                </div>
                <div type="textpart" subtype="section" n="23">
                    <p>Εἰ δὲ καὶ τῆς ἐπιστήμης τὸ ἐπάγγελμα φοβερόν, καλῶς ἅπασι καὶ θαυμαστῶς ὁ μακάριος Παῦλος παιδείας ὅρον ἐκτιθέμενός φησι·
                        <quote>Πᾶσα παιδεία πρὸς μὲν τὸ παρὸν οὐ δοκεῖ χαρᾶς εἶναι, ἀλλὰ λύπης.<ref decls="#biblical" cRef="NA:Heb:12:11"/>
                        </quote>
                        <pb n="18" edRef="#Zellinger1926"/>
                        Ὁ κάμνων ὅταν ἴδῃ τέμνοντα τὸν ἰατρόν, ὡς φοβερὸν καὶ ἐχθρὸν παραιτεῖται πολλάκις. Ὅταν δὲ ἰατρευθῇ, ὅν ποτε βλέπων ἀπεστρέφετο, τότε βλέπων προσκυνεῖ. Ἢ οὐκ ἴσμεν, ἀδελφοί, πῶς πολλάκις ἡ ὑπερβολὴ τῆς νόσου καὶ εἰς ὕβριν προσάγει τῶν ἰατρευόντων τὸν ἰατρευόμενον; Ὁ δὲ ἰατρὸς συγγινώσκει τῷ χαλεπαίνοντι. Ἡ γὰρ ὕβρις οὐ τῆς γνώμης ἐστίν, ἀλλὰ τοῦ πάθους. Ὅταν μέντοι προέλθῃ τῇ ὑγιείᾳ καλλωπιζόμενος, καὶ μισθὸν δίδωσιν ἐκείνης τῆς ποτε νομισθείσης ἀποτομίας καὶ δίδωσι οὐκ ἀπαιτούμενος, ἀλλ’ ἑαυτὸν ἀπαιτῶν. Οὕτως καὶ ἡμεῖς νῦν μὲν δυσχεραίνομεν ταῖς θλίψεσιν, ὅταν δὲ ἀπαντήσῃ ὁ καρπὸς τῆς θλίψεως, ἐπαινέσομεν τὸν εὐεργέτην καὶ ὑπερθαυμάσομεν λέγοντες καὶ αὐτοὶ μετὰ τοῦ Δαυίδ·
                        <quote>Διήλθομεν διὰ πυρὸς καὶ ὕδατος καὶ ἐξήγαγεν ἡμᾶς εἰς ἀνάψυξιν.<ref decls="#biblical" cRef="LXX:Ps:65:12"/>
                        </quote>
                    </p>
                </div>
                <div type="textpart" subtype="section" n="24">
                    <p>Καίτοι νῦν τὰς θλίψεις ποτήριον καλεῖ, καὶ ποτήριον οὐχ ἁπλῶς, ἀλλ’
                        <quote>ἐν χειρὶ κυρίου οἴνου ἀκράτου πλῆρες κεράσματος.<ref decls="#biblical" cRef="LXX:Ps:74:9"/>
                        </quote>
                        Καὶ πάλιν ἐναντίον τὸ ῥῆμα, ὅσον ἀπὸ τῆς λέξεως. Τὸ γὰρ κεκραμένον καὶ ἄκρατον οὐδεμίαν ἔχει πρὸς ἑαυτὸ ὁμοιότητα. Διὰ τι οὖν καὶ ἄκρατον κεκερασμένον τὸ ποτήριον τοῦ θεοῦ; Διαθήκη καὶ παιδεία ἡ παρ’ αὐτοῦ ἀεὶ τοῖς ἀνθρώποις ἐπαγομένη καὶ ἄκρατός ἐστι καὶ κεκερασμένη· ἄκρατος μὲν καθὸ οὐ κέκραται μετὰ τῆς δικαιοσύνης ἀδικία, καθὸ οὐδὲν παράνομον οὐδὲ ἄδικον ἢ νόθον ἀναμέμικται τῇ παρ’ αὐτοῦ δικαιοκρισίᾳ, ἀλλ’ ἔστιν ὡς ἄκρατον, τουτέστι γυμνὸν καὶ καθαρὸν τὸ τῆς δίκης ὄμμα διειδῆ καὶ λαμπρὰ βλέπον. Διὰ τοῦτο
                        <quote>ποτήριον ἐν χειρὶ κυρίου οἴνου ἀκράτου.<ref decls="#biblical" cRef="LXX:Ps:74:9"/>
                        </quote>
                        Οὐ γὰρ κεκέρασται μετὰ τοῦ δικαίου ἀδικία. Οὐκ ἔστιν ἐκεῖ τι τῶν ἐναντίων δυνάμενον νοθεῦσαι τοῦ δικαστοῦ τὴν ἀλήθειαν. Ποτήριόν ἐστιν οἴνου ἀκράτου. Διὰ τί οὖν πλῆρες κεράσματος; Οὐ δοκεῖ σοι ἐναντίον τὸ ῥῆμα; Ἀλλὰ συμφωνεῖται ἀληθείᾳ. Ἄκρατον ποτήριον, ὡς πολλάκις ἔφθην εἰπών, τῷ μὴ ἔχειν ἀδικίαν, κεκερασμένον δὲ πάλιν, ἐπειδήπερ κεκέρασται μετὰ τῆς δικαιοσύνης ἡ φιλανθρωπία, ὡσεί τις ἔλεγεν· ἄκρατον εἰς ἐκδικίαν καὶ κεκερασμένον εἰς φιλανθρωπίαν. Καὶ γὰρ παιδεύων ἐλεεῖ καὶ ἐλεῶν παιδεύει.</p>
                </div>
                <div type="textpart" subtype="section" n="25">
                    <p>Καὶ ὅρα ξένον ἀληθείας ὅρον. Σημεῖον προνοίας θεοῦ καὶ φιλανθρωπίας ἐστίν, ὅταν παιδεύῃ τοὺς ἁμαρτάνοντας· σημεῖον ὀργῆς καὶ ἀγανακτήσεως, ὅταν μὴ παιδεύῃ τὸν ἁμαρτάνοντα. Τότε φοβήθητι τὸν θεὸν ὡς μισοῦντα καὶ ἀποστρεφόμενον, ὅταν ἁμαρτάνοντα οὐ παιδεύῃ.
                        <quote>Ὃν γὰρ ἀγαπᾷ κύριος, παιδεύει, μαστιγοῖ δὲ πάντα υἱόν, ὃν παραδέχεται.<ref decls="#biblical" cRef="NA:Heb:12:6"/>
                        </quote>
                        ὃν δὲ ἀποστρέφεται διὰ τὴν ὑπερβολὴν τῆς ἁμαρτίας, τοῦτον ἀπαίδευτον καὶ ἀτιμώρητον καταλιμπάνει. Καὶ τίς ὁ τοῦτο παριστῶν λόγος; Αὐτοῦ λέγοντος ἄκουσον διὰ Ὠσηὲ τοῦ προ<pb n="19" edRef="#Zellinger1926" break="no"/>φήτου· Ἀνθ’ ὧν γάρ φησι
                        <quote>παρέβητε τὸν νόμον μου οὐκ ἐπισκέψωμαι ἐπὶ τὰς θυγατέρας ὑμῶν, ὅταν ἐκπορνεύσωσιν<ref decls="#biblical" cRef="LXX:Hos:4:14"/>
                        </quote>, ὡσανεὶ ἔλεγεν· ἐκδίδωμι ὑμᾶς τῇ ἁμαρτίᾳ· οὐ κολάζω τὴν παρανομίαν· οὐκ ἐπέχω τὴν φθοράν· οὐκ ἰατρεύω τὰ ἕλκη τῆς ἁμαρτίας· ἀλλ’ ἐῶ ὑμᾶς
                        <quote>ἀποθανεῖν ἐν ταῖς ὑμετέραις κακίαις<ref decls="#biblical" cRef="NA:Jn:8:21.24"/>
                        </quote>. Ὁρᾷς πῶς ἀγανακτεῖ καὶ ἀπειλεῖ τὸ μὴ παιδεύειν; Ὅτε δὲ ἀληθῶς ἀγαπᾷ, οὐ παραιτεῖται παιδεύειν.</p>
                </div>
                <div type="textpart" subtype="section" n="26">
                    <p>Δέδεικται τοίνυν, ἀδελφοί, κατὰ δύναμιν τὴν ἡμετέραν, τίς ὁ τρόπος τῆς προσευχῆς καὶ τί βούλεται τὸ
                        <quote>Πάτερ, εἰ δυνατόν, παρελθέτω ἀπ’ ἐμοῦ τὸ ποτήριον<ref decls="#biblical" cRef="NA:Mt:26:39"/>
                        </quote>, ὅτι οὐκ ἦν τῆς θεϊκῆς αὐθεντίας τὰ ῥήματα, ἀλλὰ τῆς ἀνθρωπίνης οἰκονομίας. Σαφῶς γὰρ ὁ κύριος τῇ ἀσθενείᾳ τῆς σαρκὸς ἐπιγράφων τὰ ταπεινὰ τῆς δειλίας καὶ τοῦ φόβου καὶ τῆς ταραχῆς ἔλεγεν·
                        <quote>Τὸ πνεῦμα πρόθυμον, ἡ δὲ σὰρξ ἀσθενής<ref decls="#biblical" cRef="NA:Mt:26:41"/>
                        </quote>. Ὑπομνήσω πολλάκις τοῦ ῥήματος, ἵνα βεβαιώσω τῆς ἀληθείας τὸ νόημα. Εἰ δέ τις τολμᾷ παραγράψασθαι τὸν ἀποδοθέντα τοῦ ζητήματος τούτου λόγον, στήσας πρότερον τὸν ἴδιον ὅρον μαχήσεται τοῖς ἡμετέροις, εἰ χωρεῖ πολεμῆσαι τῷ θείῳ λόγῳ. Μὴ ὡς ἐχθρὸς διαβαλλέτω ἀλλ’ ὡς ὑπὲρ ἀληθείας μαχόμενος προφανῶς ἀγαγέτω. Ἀλλὰ ταῦτα μὲν εἰς τοσοῦτον. Ἐπὶ δὲ τὸ προκείμενον ἐλθόντες καταπαύσωμεν τὸν λόγον. Οἶμαι γὰρ ἐντελῆ καὶ ἀπηρτισμένον ἀποδεδόσθαι τὸν λόγον τῆς οἰκονομίας καὶ τοῦ ῥήματος· οὐ γὰρ, εἴ τις μετὰ τοσαύτην μαρτυρίαν ἀντιλέγει παρὰ τοῦτο, ἡ ἀλήθεια τέτραπται.
                        <quote>Εἰ δέ τις</quote>, φησὶν ὁ ἀπόστολος,
                        <quote>δοκεῖ φιλόνεικος εἶναι, ἡμεῖς τοιαύτην συνήθειαν οὐκ ἔχομεν.<ref decls="#biblical" cRef="NA:1Cor:11:16"/>
                        </quote>
                        Ἐμάθομεν γραφαῖς ἕπεσθαι, οὐ διαλεκτικὴν ἀσκεῖσθαι. Ἐγὼ εὔχομαι μετὰ τῶν γραφῶν σολοικίζειν ἢ μετὰ σοῦ πλατονίζειν.</p>
                </div>
                <div type="textpart" subtype="section" n="27">
                    <p>Καὶ ταῦτα ὑμῖν ἀρκούντως εἰρήσθω. Περὶ δὲ τῶν πτωχῶν μνημονεύσωμεν. Καὶ γὰρ Παῦλος σήμερον σαφῶς περὶ τούτων ὑπέμνησεν.
                        <quote>Εἰπὼν γὰρ ὅτι Πέτρος καὶ Ἰάκωβος καὶ Ἰωάννης δεξιὰς ἔδωκαν ἐμοὶ καὶ Βαρνάβᾳ κοινωνίας, ἵνα ἡμεῖς μὲν εἰς τὰ ἔθνη, αὐτοὶ δὲ εἰς τὴν περιτομήν<ref decls="#biblical" cRef="NA:Gal:2:9-10"/>
                        </quote>, ἐπήγαγεν·
                        <quote>Μόνον ἵνα τῶν πτωχῶν μνημονεύσωμεν<ref decls="#biblical" cRef="NA:Gal:2:9-10"/>
                        </quote>. Τοίνυν καὶ ἡμεῖς μνημονεύσωμεν τῶν πτωχῶν. Μνημόνευσον πτωχοῦ καὶ ἐμνήσθης σαυτοῦ. Σαυτὸν ἐλεεῖς ἕτερον ἐλεῶν, σαυτὸν εὐεργετεῖς πένητα εὐεργετῶν, ἐν αὐτῷ σπείρεις καὶ ἐν οὐρανοῖς θερίζεις. Ἐνταῦθα σπείρεται ἡ ἐλεημοσύνη καὶ ἐν οὐρανοῖς θερίζεται. Μὴ λέγε· Τί οὖν ποιήσω τῇ ἐνδείᾳ κεχυμένος; Θέλω ἐλεῆσαι, ἀλλ’ οὐ δύναμαι. Θέλω, ἀλλ’ οὐχ ὑπακούει μου τῶν πραγμάτων ἡ στενοχωρία. Ἐξ ὧν δύνασαι, ποίει· ἐκ τῶν κατὰ δύναμιν ἐργάζου. Μανθάνετε μὴ μόνον ἀκούειν στενοχωρούμενοι, ἀλλὰ καὶ ἐλεεῖν στενοχωρούμενοι. Ἄκουε τί φησιν Ἡσαΐας·
                        <quote>Πεινῶντι ἐκ τῆς ψυχῆς σου<ref decls="#biblical" cRef="LXX:Is:58:10"/>
                        </quote>, ἀντὶ τοῦ Ἐξ οὗ μέλλεις ἐσθίειν, ἐὰν λάβῃς καὶ δῷς καὶ κοινωνὸν ποιήσῃς τροφῆς τὸν πένητα,
                        <pb n="20" edRef="#Zellinger1926"/>
                        σαυτὸν ἠλέησας, δι’ ὧν ἐκεῖνον ἔθρεψας Μεμνῆσθαι οἶδα καὶ τῶν ἤδη προειρημένων ὑμῖν περὶ ἐλεημοσύνης. Ἐλεημοσύνη θεοῦ προξενεῖ φιλίαν, ἐλεημοσύνην ἄφεσιν ἐργάζεται πλημμελημάτων,
                        <quote>ἐλεημοσύνην καὶ ἐκ θανάτου ῥύεται.<ref decls="#biblical" cRef="LXX:Tob:12:9"/>
                        </quote>
                        Ἡ οὖν μακαρία Ταβιθὰ νόμῳ μὲν φύσεως παρεδόθη θανάτῳ, εὐχαριστίᾳ δὲ χηρῶν ἀπὸ θανάτου πάλιν εἰς ζωὴν ἀνεκλήθη. Πενήτων γὰρ δάκρυα
                        <seg type="allusion">τὰς τοῦ θανάτου πύλας<ref decls="#biblical" cRef="LXX:Ps:9:14"/>
                        </seg>
                        διέλυσεν. Ἐννόησον τί ἰσχύει πένης εὐχόμενος. Ὅτε ἀπέθανεν ἡ Ταβιθὰ ἐκείνη ἡ τῶν ἀγαθῶν ἔργων πεπληρωμένη, πᾶσαι αἱ χῆραι περιέστησαν τὸν Πέτρον δακρύουσαι καὶ τὰ τῶν πενήτων δάκρυα τὸ πένθος ἔσβεσε, μᾶλλον δὲ τούτου τὴν βίαν ἐνίκησεν. ἡ γὰρ ἀποθανοῦσα τῷ νόμῳ τῆς φύσεως ἀπεδόθη πάλιν τῷ λόγῳ τῆς χάριτος. Ἦν γὰρ πλήρης ἐλεημοσυνῶν. Ἐδάκρυσαν αἱ χῆραι καὶ θεὸν ἐδυσώπησαν. Ἐνταῦθά μοι πρόσεχε τῷ νῷ ἀκριβῶς. Τὸ ἀποθανεῖν κατὰ φύσιν ἐστί, τὸ δὲ ἀναστῆναι ἐκ νεκρῶν καὶ παρὰ φύσιν καὶ ὑπὲρ φύσιν. Εἰ τοίνυν τὸ ὑπὲρ φύσιν ἴσχυσε ποιῆσαι τὰ τῶν πενήτων δάκρυα, τὰ κατὰ φύσιν οὐ ποιεῖ; Ἐννόησον ὅσον δύναται χήρα στενάζουσα κατὰ δυνάστου. Ἐὰν στενάξῃ πτωχὸς κατὰ πλουσίου βιαίου, ἐὰν στενάξῃ ὀρφανὸς κατὰ τῶν ἀδικούντων, βλέπε πῶς ἐξεγείρει τὸν θεόν. Μὴ τοίνυν στεναζέτω πένης κατὰ σοῦ, μὴ στεναζέτω πτωχός, μὴ καταβοήσῃ ὀρφανός. Σπεῖρον ὀρφανοῖς ἐλεημοσύνην, ἵνα σεαυτῷ καὶ τοῖς σοῖς τέκνοις θησαυρίσῃς φιλανθρωπίαν.</p>
                </div>
                <div type="textpart" subtype="section" n="28">
                    <p>Μίμησαι τὸν Ἀβραὰμ, ὃς περὶ πάντας τοὺς ἐνδεεῖς ἁπλώσας τὰ τῆς φιλοξενίας σπλάγχνα τοῖς ἀπογόνοις τοῖς ἑαυτοῦ κατέλιπεν ἐνέχυρον σωτηρίας. Καὶ ὅρα τὸ θαυμαστόν. Φιλοξενίαν ἀγαπήσας ἠξιώθη καὶ ἀγγέλους θεοῦ δεξιώσασθαι. Ἐδέξατο οὖν διὰ φιλοξενίαν καὶ ἀγγέλους. Καὶ
                        <quote>Ἐπεὶ ἄρτον ἀγγέλων ἔφαγεν ἄνθρωπος.<ref decls="#biblical" cRef="LXX:Ps:77:25"/>
                        </quote>
                        Οὕτω προκόπτει φιλοξενία δεξιουμένη ἀνθρώπους, φθάνει καὶ πρὸς δεξίωσιν ἀγγέλων· φθάνει πάλιν εἰς δεξίωσιν θεοῦ. Θεὸς γὰρ ἦν ὑπὸ ἀγγέλων δορυφορούμενος. Ὅθεν καὶ ὁ κύριος ἡμῶν Ἰησοῦς, ὁ μονογενὴς τοῦ θεοῦ λόγος, τὸν καρπὸν τῆς τῶν φιλοφρόνων τραπέζης ὑποτιθέμενός φησιν·
                        <quote>Ὁ ὑμᾶς δεχόμενος ἐμὲ δέχεται.<ref decls="#biblical" cRef="NA:Mt:10:40"/>
                        </quote>
                        Ἐδέξατο διὰ φιλοξενίαν καὶ ὁ μακάριος Ἀβραὰμ τὸν θεόν.
                    </p>
                </div>
                <div type="textpart" subtype="section" n="29">
                    <p>Καὶ ὅρα τὸ θαυμαστόν. Τρεῖς ἑώρα, ἕνα δὲ προσεκύνει· Οὐ γὰρ εἶπε Κύριοι, ἀλλὰ
                        <quote>Κύριε.<ref decls="#biblical" cRef="LXX:Gn:18:3"/>
                        </quote>
                        Τρεῖς ἑώρα καὶ ἕνα κύριον ἀνύμνει. Ἀλλ’ οὐκ ἐκεῖνα ἐξετάζειν καιρός, ἀλλὰ τὰ τῆς φιλοξενίας γυμνάζειν. Ἐδέξατο καὶ οὐκ ἀνέπαυσεν. Ξένα μυστήρια τῆς τοῦ θεοῦ φιλανθρωπίας. Ὅρα πῶς ἀποδίδωσιν ὁ φιλάνθρωπος τὰς εὐεργεσίας·
                        <quote>Ἐγώ εἰμι ὁ ἄρτος ὁ ἐκ τοῦ οὐρανοῦ καταβάς.<ref decls="#biblical" cRef="NA:Jn:6:41"/>
                        </quote>
                        Σὺ τρέφεις τοὺς ἀν<pb n="21" edRef="#Zellinger1926" break="no"/>θρώπους, ἐγὼ τὴν οὐράνιον τροφὴν δίδωμι τοῖς σοῖς ἀπογόνοις. Παρὰ φύσιν οἱ ἄγγελοι ἀγγέλων τὰ παρ’ ἀνθρώπων ἐσθίουσι, παρὰ φύσιν ἀνθρώπων οἱ ἄνθρωποι τὰ οὐράνια λαμβάνουσιν. Οὔτε ἐκεῖνο τὸ βρῶμα ᾠκοιωμένον τῇ φύσει τῶν ἀγγέλων, οὔτε τοῦτο τῇ φύσει τῶν ἀνθρώπων. Ἀλλὰ ταῦτα νῦν μετὰ ἀκριβείας εἰπεῖν οὐκ ἔχει καιρόν. Σὺ δὲ πόθει τῆς φιλοξενίας τὸν μισθὸν κἀκεῖ ὑπὲρ πλούτων ἀγωνίζου καὶ σαυτῷ τὸν μισθὸν ταμιεύου. Ἔχεις ἄρουραν· σπεῖρον εἰς τὸ τῶν πενήτων γεώργιον.
                        <quote>Ἐσκόρπισεν· ἔδωκε τοῖς πένησιν· ἡ δικαιοσύνη αὐτοῦ μένει εἰς τὸν αἰῶνα.<ref decls="#biblical" cRef="LXX:Ps:111:9"/>
                        </quote>
                        Ταῦτα παρ’ ἡμῶν ἀρκούντως εἰρήσθω. Ἡ γὰρ ὑπόμνησις ἐγένετο πάλιν ἡ περὶ τῶν πενήτων εἰς βεβαίωσιν, οὐκ εἰς μάθησιν. Ἱκανὰ τὰ προειρημένα διεγεῖραι τοὺς εὐγνώμονας. Ἀναμνήσωμεν δὲ καὶ τὸν πνευματικὸν πατέρα τὸν τῆς ἐκκλησίας διδάσκαλον, καὶ εἴπωμεν πρὸς αὐτὸν εὐκαίρως·
                        <quote>Ἐξεγέρθητι ἡ δόξα μου, ἐξεγέρθητι ψαλτήριον καὶ κιθάρα.<ref decls="#biblical" cRef="LXX:Ps:56:9"/>
                        </quote>
                        Χρεία σου τῆς διδασκαλίας καὶ τῶν πατρικῶν σου λόγων εἰς τὸ βραβεῦσαι τοῖς ἡμετέροις λόγοις. Κἂν γὰρ πολὺ τὸ ἄλευρον, ἀλλὰ χρεία τῆς μικρᾶς ζύμης· κἂν πολλὰ τὰ ῥήματα, χρεία τῆς πνευματικῆς βοηθείας, ὥστε συγκροτῆσαι καὶ βεβαιῶσαι τὰ παρ’ ἡμῶν εἰς δόξαν Χριστοῦ, ὅτι αὐτῷ ἐστιν ἡ δόξα εἰς τοὺς αἰῶνας τῶν αἰώνων. Ἀμήν.</p>
                </div>
            </div>
        </body>
    </text>
</TEI>
