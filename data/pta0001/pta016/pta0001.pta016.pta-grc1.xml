<?xml version="1.0" encoding="UTF-8"?>
<?xml-model href="https://raw.githubusercontent.com/PatristicTextArchive/Schema/master/tei-pta.rng" schematypens="http://relaxng.org/ns/structure/1.0"?><TEI xmlns="http://www.tei-c.org/ns/1.0" xml:space="preserve" xml:lang="en">
	<teiHeader>
		<fileDesc>
			<titleStmt>
				<title>Digital text of Severianus Gabalensis, In filium prodigum</title>
				<respStmt>
					<persName xml:id="SV">Sever J. Voicu</persName>
					<resp>Transcription of the text; correction and standardisation of spelling, accents, and punctuation to modern editorial standards</resp>
				</respStmt>
				<respStmt>
					<persName xml:id="SE">Simon Elsäßer</persName>
					<resp>Conversion of biblical references</resp>
				</respStmt>				
				<respStmt>
					<persName xml:id="AvS">Annette von Stockhausen</persName>
					<resp>Conversion of the transcription to CTS-compliant PTA TEI; added biblical references; new section structuring added (Migne sections as corresp)</resp>
				</respStmt>
			</titleStmt>
			<publicationStmt>
			  <publisher>Patristic Text Archive</publisher>
			  <availability>
			    <licence target="https://creativecommons.org/licenses/by/4.0/">Available under a Creative Commons Attribution 4.0 International License</licence>
			  </availability>
			  <date>2018</date>
			  <idno type="PTA">pta0001.pta016</idno>
	    	  <idno type="CPG">4200</idno>
			  <idno type="BHG"/>
			  <idno type="Aldama">446</idno>
			  <idno type="Pinakes-Oeuvre">7884</idno>
			</publicationStmt>
			<sourceDesc>
				<bibl>
					<note>Non-critical edition (spelling, accents and punctuation corrected and standardised to modern editorial standards by Sever Voicu; sectioning by Annette v. Stockhausen)</note>
					<title>Patrologia graeca</title>
					<title type="volume">59</title>
					<editor role="editor">
						<name>Migne</name> 
						<forename>Jean-Paul</forename>
					</editor>
					<pubPlace>Paris</pubPlace>
					<biblScope unit="page" from="627" to="636">627-636</biblScope>
					<date when="1862">1862</date>
				</bibl>
			</sourceDesc>
		</fileDesc>
		<encodingDesc>
			<p>The following text is encoded in accordance with PTA standards and with the CTS/CITE Architecture.</p>
			<refsDecl n="CTS">
				<cRefPattern n="section" matchPattern="(.+)" replacementPattern="#xpath(/tei:TEI/tei:text/tei:body/tei:div[@type='edition']/tei:div[@n='$1'])"/>
			</refsDecl>
			<refsDecl xml:id="biblical">
                <cRefPattern matchPattern="LXX:(.+):([0-9]+):([0-9]+)[\-\.]*[0-9]*" replacementPattern="http://www.biblindex.info/en/biblical/content/ref/LXX_$1_$2_$3">
                    <p>Noted are references to a biblical book, chapter, verse, sc. LXX:Gn:1:1; also possible: LXX:Gn:1:1-3 for a sequence of verses or LXX:Gn:1:1.3 for two verses not following each other.</p>
                    <p>The following abbreviations are used: Gn,Ex,Lv,Nm,Dt,Jos A,Jos B,Judg A,Judg
                        B,Rt,1 S,2 S,1 K,2 K,1 Ch,2 Ch, 3 Ezr,Ezr-Ne,Est,Jdt,Tb,1 M,2 M,3 M,4
                        M,Ps,Od,Pr,Eccl,Song,Jb,Wis,Si,Ps
                        Sol,Hos,Am,Mi,Jl,Ob,Jon,Na,Hab,Ze,Hag,Za,Ml,Is,Jr,Ba,Lm,Ep Jr,Eze,Sus,Sus
                        Th,Dn,Dn Th,Bel,Bel Th</p>
                </cRefPattern>
                <cRefPattern matchPattern="LXX:(.+):([0-9]+)[\-\.]*[0-9]*" replacementPattern="http://www.biblindex.info/en/biblical/content/ref/LXX_$1_$2_1">
                    <p>Noted are references to a biblical book, chapter, sc. LXX:Gn:1; also possible: LXX:Gn:1-3 for a sequence of chapters or LXX:Gn:1.3 for two chapters not following each other.</p>
                </cRefPattern>
                <cRefPattern matchPattern="LXX:(.+)" replacementPattern="http://www.biblindex.info/en/biblical/content/ref/LXX_$1_1_1">
                    <p>Noted are references to a biblical book, sc. LXX:Gn</p>
                </cRefPattern>
                <cRefPattern matchPattern="GNT:(.+):([0-9]+):([0-9]+)[\-\.]*[0-9]*" replacementPattern="http://www.biblindex.info/en/biblical/content/ref/GNT_$1_$2_$3">
                    <p>Noted are references to a biblical book, chapter, verse, sc. GNT:Mt:1:1; also possible: GNT:Mt:1:1-3 for a sequence of verses or GNT:Mt:1:1.3 for two verses not following each other.</p>
                    <p>The following abbreviations are used: Mt,Mk,Lk,Jn,Ac,Rm,1 Co,2
                        Co,Ga,Ep,Ph,Col,1 Th,2 Th,1 Tm,2 Tm,Tt,Phm,He,Ja,1 P,2 P,1 Jn,2 Jn,3
                        Jn,Jude,Rev</p>
                </cRefPattern>
                <cRefPattern matchPattern="GNT:(.+):([0-9]+)[\-\.]*[0-9]*" replacementPattern="http://www.biblindex.info/en/biblical/content/ref/GNT_$1_$2_1">
                    <p>Noted are references to a biblical book, chapter, sc. GNT:Mt:1; also possible: GNT:MT:1-3 for a sequence of chapters or GNT:Mt:1.3 for two chapters not following each other.</p>
                </cRefPattern>
                <cRefPattern matchPattern="GNT:(.+)" replacementPattern="http://www.biblindex.info/en/biblical/content/ref/GNT_$1_1_1">
                    <p>Noted are references to a biblical book, sc. GNT:Mt</p>
                </cRefPattern>
            </refsDecl>
		</encodingDesc>
		<profileDesc>
			<langUsage>
				<language ident="grc">Ancient Greek</language>
			</langUsage>
		</profileDesc>
		<revisionDesc>
			<change when="2018-09-03" who="#AvS">Converted to PTA/CapiTainS</change>
		</revisionDesc>
	</teiHeader>
	<text>
		<body>
			<div type="edition" xml:lang="grc" n="urn:cts:pta:pta0001.pta016.pta-grc1">
				<head>
					<pb n="627"/><title>Εἰς τὸν ἄσωτον υἱὸν καὶ περὶ μετανοίας καὶ εἰς τὸ ξύλον γνωστὸν καλοῦ καὶ πονηροῦ καὶ εἰς τὸν λῃστήν.</title>
				</head>
				<div type="textpart" subtype="section" n="1" corresp="#PG_1">
				  <p>Πρώην ἡμῖν ἡ μεγάλη καὶ θεοπρεπὴς τοῦ σωτῆρος ἐπιφάνεια πλουσίαν τράπεζαν παραθεῖσα, καὶ ὑπερχεόμενον κρατῆρα τῆς ἐνθέου φιλοσοφίας κεράσασα, ἅπαντα τὸν λαόν, μᾶλλον δὲ πᾶσαν, ὡς εἰπεῖν, τὴν οἰκουμένην <pb n="628"/> ἐμέθυσε. <quote>Μεθυσθήσονται <seg type="insertion">γάρ, φησὶν ὁ προφήτης,</seg> ἀπὸ τῆς πιότητος τοῦ οἴκου σου καὶ τὸν χειμάρρουν τῆς τρυφῆς σου ποτιεῖς αὐτούς.<ref decls="#biblical" cRef="LXX:Ps:35:9"/></quote> Ὅταν δὲ ἡ θεία γραφὴ λέγῃ μέθην, οὐκ οἶνον λέγει μεθύσκοντα, ἀλλὰ λόγον σοφίζοντα. <pb n="629"/> Παρηκολούθησε δὲ τῇ τοῦ σωτῆρος παρουσίᾳ <seg type="allusion">ὁ τῆς μετανοίας καρπός<ref decls="#biblical" cRef="GNT:Mt:3:8"/></seg>. Ἀκόλουθον γὰρ τῇ τοῦ σωτῆρος ἐπιλάμψει ἀκολουθῆσαι <seg type="allusion">τοὺς καρποὺς τῆς μετανοίας<ref decls="#biblical" cRef="GNT:Mt:3:8"/></seg>. Διὰ τοῦτο χθὲς ἡμῖν ὁ περὶ ταύτης ἐγυμνάζετο λόγος. Πολὺ μὲν τῆς ἀξίας τῶν προκειμένων ἀπολιμπανόμενος, τῆς δὲ οἰκείας δυνάμεως οὐκ ἀφιστάμενος, περὶ μετανοίας ἐκινεῖτο λόγος, ὅ ἐστι φάρμακον σωτηρίας· καὶ ἰατρὸς ἐκηρύττετο ψυχῶν τε καὶ σωμάτων, οὐ φαρμάκῳ ἐπιθεραπεύων, ἀλλὰ νεύματι φιλανθρωπίας ἰώμενος. Ἐπειδὴ δὲ ἡ εὐαγγελικὴ ἀνάγνωσις παρέδραμεν ἡμῶν τὴν διάνοιαν ὧδε κἀκεῖσε περισπωμένων, ἀναγκαῖον σήμερον εἰς ὑμᾶς βραχέα περὶ ταύτης διελθόντας, καταπαῦσαι τὸν λόγον.</p> 
				</div>
				<div type="textpart" subtype="section" n="2">
					<p>Ὁ σωτὴρ καὶ λόγῳ τὴν εὐσέβειαν ὑποτιθέμενος καὶ παραβολαῖς καὶ αἰνίγμασι καὶ διαφόροις τρόποις διδασκαλίας τὸ συμφέρον τοῖς πιστοῖς εἰσηγούμενος, εἶπε τινα παραβολὴν ἰσχυρὰν ἔχουσαν τῆς μετανοίας εἰκόνα. <quote>Ἄνθρωπος <seg type="insertion">γάρ</seg> τις <seg type="insertion">φησὶν</seg> εἶχε δύο υἱούς<ref decls="#biblical" cRef="GNT:Lk:15:11"/></quote>, ὧν ὁ νεώτερος προσελθὼν ἠξίωσε τὸν πατέρα διελεῖν αὐτοῖς τὴν οὐσίαν. Ἔτυχεν ὧν ᾔτησε καὶ λαβών τὴν πατρῴαν οὐσίαν κακῶς διέθηκε. Καὶ τὴν μὲν ὑπόθεσιν ἴστε. Τὴν δὲ θεωρίαν ἄξιον εἰσαγαγεῖν ἐνταῦθα. Εἰ γὰρ καὶ τοῖς πολλοῖς διαφόρως πάρεστι νοῆσαι, ἀλλ’ αὐτὴ ἑαυτὴν σαφηνίζει τοῖς εὐγνώμοσιν ἡ ἀλήθεια.</p> 
				</div>
				<div type="textpart" subtype="section" n="3">				
					<p>Τί οὖν ἐνταῦθα ὑποτίθεται ἡ πηγὴ τῆς σοφίας; Τὸ πρῶτον τάγμα τῶν δικαίων καὶ τὸ δεύτερον τάγμα τῶν ἐκ μετανοίας δικαιουμένων· τῶν μὲν ἀπ’ ἀρχῆς τὸ δίκαιον τιμώντων, τῶν δὲ ἐκ μετανοίας εἰς τὸ δίκαιον ἐπαναγομένων. <quote>Ἄνθρωπός τις εἶχε δύο υἱούς<ref decls="#biblical" cRef="GNT:Lk:15:11"/></quote>, οὓς, εἰ καὶ ἡ προαίρεσις ἔτεμε τὸν ἀσεβῆ ἀπὸ τοῦ εὐσεβοῦς, ἀλλ’ ἡ ἀλήθεια ἓν οἶδε πλάσμα τοῦ δημιουργοῦ τοὺς πάντας καὶ πάντες υἱοὶ θεοῦ, εἰ καὶ τῇ διανοίᾳ τῇ πονηρᾷ ἀποσχοινίζονται τῆς ἑαυτῶν ἀξίας. Ὅθεν ὁ θεὸς, ἂν ἡμεῖς διὰ πονηρῶν ἐπιθυμιῶν ἀποστῶμεν τῆς εὐσεβείας, αὐτὸς οὐκ ἀρνεῖται τὴν οἰκειότητα ἀλλὰ καὶ τοὺς ἀφηνιῶντας πατρῴαν φωνὴ ἀφίησιν· <quote>Ἐπιστράφητε πρός με,<seg type="insertion"> υἱοὶ ἀφεστηκότες,</seg> καὶ ἐπιστραφήσομαι πρὸς ὑμᾶς<ref decls="#biblical" cRef="LXX:Za:1:3"/></quote>. Ὁρᾷς ὅτι ἂν ἐφεστῶσα ἡ διάνοια τοῦ ἁμαρτάνοντος, ὁ θεὸς οὐκ ἀπαξιοῖ υἱοὺς καλεῖν τοὺς ἀφεστηκότας; Ἰδίαν γὰρ οἶδε τὴν πλάσιν καὶ οὐκ ἀπαρνεῖται τὴν ἰδίαν εὐεργεσίαν.</p>
				</div>
				<div type="textpart" subtype="section" n="4">				
					<p>Διὰ τί οὖν ὁ νεώτερος κακῶς τοῖς δοθεῖσι ἐχρήσατο; Αἴνιγμά ἐστι τὸ προκείμενον. Καὶ ὅπως ἄκουε. Ἀπ’ ἀρχῆς ἡ δικαιοσύνη ἦν καὶ ἐφαίνετο καὶ διέλαμπεν. Ἡ δὲ ἁμαρτία νεωτέρα τις ἐπεισήχθη τῷ κόσμῳ καὶ πρόσφατος. Διὰ τοῦτο ὁ πρῶτος υἱὸς οὐ τίθεται ἐν χώρᾳ τοῦ κακῶς δαπανήσαντος. Ἡ γὰρ ἀρχαία δημιουργία ἀπηρτισμένην εἶχε τὴν εὐπρέπειαν, ὅτε καινὸς ἦν ὁ κόσμος, καινὴν χάριν ἐκλάμπων, καινὴν εὐπρέπειαν. Μαρτυρεῖ γὰρ Μωϋσῆς τῷ κάλλει τῆς δημιουργίας λέγων· Καὶ ἦν πάντα καλά, οὐχ ἁπλῶς καλά, ἀλλὰ καὶ <quote>λίαν καλά<ref decls="#biblical" cRef="LXX:Gn:1:31"/></quote>. Ὥστε ἡ δικαιοσύνη πρώτη ἦν καὶ τὸ καλὸν ἀρχαιότατον. Ἡ δὲ ἁμαρτία νεωτέρα ἦν. Ἐπεισῆλθε γὰρ τῇ δικαιοσύνῃ καὶ ἐθόλωσε τὴν εὐπρέπειαν. Διεῖλεν οὖν αὐτοῖς ἐπίσης τὰ ὑπάρχοντα. Διὰ τί ἐπίσης; Οὐδὲν γὰρ πλέον ἔχουσιν οἱ δίκαιοι ἐν τῷ παρόντι βίῳ, ἐπειδὴ <quote>ἀνατέλλει τὸν ἥλιον ἐπὶ δικαίους καὶ ἀδίκους, καὶ βρέχει ἐπὶ ἀγαθοὺς καὶ πονηρούς<ref decls="#biblical" cRef="GNT:Mt:5:45"/></quote>. Ἀλλ’ ὁ μὲν εἰς τὴν χώραν τῶν δικαίων εἰκονογραφούμενος οὐκ ἠθέλησε διελεῖν τὸν πατρῷον κλῆρον, ἀλλ’ ἔμεινε ὑπὸ τὴν τοῦ πατρὸς αὐθεντίαν. Ὁ γὰρ δίκαιος πάντοτε τῷ θεῷ ἀκολουθεῖ καὶ εἰς οἰκείαν ἐξουσίαν οὐδὲν παρασπᾶται. Θέλεις δὲ μαθεῖν ὅτι ὁ δίκαιος οὐδὲν θέλει λαβεῖν παρὰ τοῦ θεοῦ, ἀλλὰ μόνῃ τῇ οἰκονομίᾳ καὶ τῇ προνοίᾳ στοιχεῖ τοῦ αὐτοῦ πατρός; Βοᾷ Δαυὶδ ἐκ τοῦ τάγματος τῶν δικαίων· <quote>Τί μοι ὑπάρχει ἐν τῷ οὐρανῷ; καὶ παρὰ σοῦ τί ἠθέλησα ἐπὶ τῆς γῆς;<ref decls="#biblical" cRef="LXX:Ps:72:25"/></quote> Ὁρᾷς ὅτι τὸ τάγμα τῶν δικαίων οὐ βούλεται εἰς ἑαυτὸ ἁρπάσαι τὴν ἐξουσίαν τῶν κτισμάτων· ἀλλ’ ὑπὸ τὴν τοῦ πατρὸς πρόνοιαν θέλει κεῖσθαι τὰ τῆς οἰκονομίας. Ὁ δὲ νεώτερος λαβὼν τὴν πατρικὴν οὐσίαν ἀπεδήμησεν εἰς χώραν μακράν οὐ τόποις διειργομένην, ἀλλὰ τρόπος ἀπεσχοινισμένην. Ὁ γὰρ ἁμαρτάνων θεοῦ μακράν ἐστιν, ἀδελφοί, οὐ τόπῳ ἀλλὰ τρόπῳ, κατὰ τὸ εἰρημένον ὅτι <quote>Ἰδοὺ οἱ μακρύνοντες ἑαυτοὺς ἀπὸ σοῦ ἀπολοῦνται<ref decls="#biblical" cRef="LXX:Ps:72:27"/></quote>. Λαβὼν δὲ τὴν οὐσίαν τὴν πατρικὴν ἐσκόρπισεν αὐτὴν ἀσώτως ζῶν ἐν αὐτῇ· Ἣν παρέλαβεν δημιουργίαν τῇ ἁμαρτίαν ἐμόλυνεν. Ἔλαβε τὸν ἥλιον εἰς ἀπόλαυσιν καὶ τὸ δῶρον ὡς θεὸν προσεκύνησεν· ἔλαβε πηγὰς εἰς τρυφὴν καὶ τὸ δῶρον θεὸν ἐνόμι<pb n="630" break="no"/>σεν. Ἠγνοήθη ὁ χαρισάμενος καὶ ἐτιμήθη τὰ χαρίσματα, ὡς ἀποδυσπετεῖ βοῶν ὁ Παῦλος· <quote>Καὶ ἐλάτρευσαν τῇ κτίσει παρὰ τὸν κτίσαντα<ref decls="#biblical" cRef="GNT:Rm:1:25"/></quote>. Ἡ αὐτὴ κρίσις, ἡ αὐτὴ πατρικὴ οὐσία. Καὶ ὁ μὲν καλῶς αὐτῇ ἐχρήσατο, ὁ δὲ κακῶς. Τάγμα τοῦτο κἀκεῖνο καλῶς καὶ ἐναντίως. Ὁ εὐσεβὴς ὁρᾷ τὸ κάλλος τοῦ οὐρανοῦ καὶ ἀπὸ τοῦ κάλλους τὸν γενεσιουργὸν ἐννοεῖ· <quote>Ὄψομαι <seg type="insertion">γάρ φησι</seg> τοὺς οὐρανοὺς ἔργα τῶν δακτύλων σου.<ref decls="#biblical" cRef="LXX:Ps:8:4"/></quote> Εἶδε τὸ κάλλος καὶ εὐχαρίστησε τῷ τοιοῦτον κάλλος ἐργασαμένῳ· εἶδε τὸν κόσμον καὶ εὐφήμησε τὸν κοσμήσαντα. Ὁ γὰρ εὐσεβὴς τὴν μὲν κτίσιν ἐπαινεῖ, τὸν δὲ κτίστην προσκυνεῖ. Οἱ εὐσεβεῖς ὅταν φεύγωσι τὴν προσκύνησιν τῶν φαινομένων, οὐ τὴν κτίσιν ὑβρίζουσιν, ἀλλὰ τῷ δεσπότῃ τὴν τιμὴν ἀπονέμουσιν. Οὐ μισεῖ πιστὸς ἥλιον, ἐπειδὴ μὴ σέβει τὸ φῶς μετὰ τῶν ἀσεβῶν, ἀλλὰ μέτρον ἐπιτίθησι τῇ τιμῇ. Καὶ τιμᾷ καὶ ἀγαπᾷ ὡς θεοῦ δῶρα τὰ φαινόμενα. Θέλεις ἰδεῖν πῶς ὁρᾷ ὁ εὐσεβὴς καὶ θαυμάζει τὸ κάλλος καὶ τὴν προσκύνησιν τῷ κτίστῃ ταμιεύεται; Λέγει τις τῶν σοφῶν – τῶν κατὰ τὴν εὐσέβειαν λέγω σοφῶν –· <quote>Ἥλιος ἐλάμπων ἐν ὑψίστοις κυρίου, σκεῦος θαυμαστόν, ἔργον ἰσχυρόν, ἀκτῖνας πυροειδεῖς ἐκφυσῶν, καταλάμπων τὸν οὐρανόν.<ref decls="#biblical" cRef="LXX:Si:43:2.4"/></quote> Καὶ τί εὐθέως; <quote>Μέγας ὁ κύριος ὁ ποιήσας αὐτόν<ref decls="#biblical" cRef="LXX:Si:43:5"/></quote>. Καὶ τὸ κάλλος ἐκήρυξε καὶ τὸν τεχνίτην οὐκ ἔκρυψεν. Ὁ δὲ ἀσεβὴς κακῶς εἶδε τοὺς οὐρανοὺς διηγουμένους δόξαν θεοῦ, οὐ λόγοις, ἀλλὰ τῷ κάλλει τῆς δημιουργίας. Οὐ γὰρ φωνήν ποτε ἔρρηξεν ὁ οὐρανός, ἀλλὰ φωνῆς ἐνεργεστέραν ἀφίησι μαρτυρίαν διὰ τῆς εὐπρεπείας. Καὶ σιωπῶν ὁ οὐρανὸς διηγεῖται δόξαν θεοῦ; Πάνυ μὲν οὖν. Τὰ σὰ γράμματα σιωπῶντα λαλεῖ· Στοιχεῖα δὲ θεοῦ σιωπῶντα οὐ φθέγγεται; Ἔλαβες γὰρ τὸ γεῦμα τῆς εὐσεβείας· ἀπὸ τοῦ γεύματος τὸ πᾶν λάμβανε τῆς ἀληθείας. Ἐξέτασον τὸ μέρος τοῦ ἀσεβοῦς, πῶς ἀπὸ τῶν αὐτῶν προσκόπτει, ἀφ’ ὧν ὁ δίκαιος δικαιοῦται. Ὁρᾷ σελήνην, καὶ προσκυνεῖ· ὁρᾷ τὰ ἄστρα, καὶ σέβει· ὁρᾷ τὴν θάλασσαν, καὶ θεοποιεῖ. Οἱ ἐπὶ τῆς Βαβυλωνίας καμίνου, οἱ ἐν αὐτῇ εἰσελθόντες, μετὰ τῆς σωτηρίου καὶ <quote>καλῆς ὁμολογίας<ref decls="#biblical" cRef="GNT:1 Ti:6:12"/></quote> ὕμνουν τὸν θεὸν διὰ τῶν ἔργων, λέγοντες· <quote>Εὐλογεῖτε πάντα τὰ ἔργα κυρίου τὸν κύριον<ref decls="#biblical" cRef="LXX:Dan:3:57"/></quote>. Ἀρκεῖ μὲν οὖν ταύτην εἰπόντας τὴν φωνὴν παῦσαι τὸν ὕμνον. Οὐ γὰρ τῷ μήκει τῶν ὕμνων, ἀλλὰ τῇ προθέσει τῶν ὑμνούντων θεὸς ἐπαναπαύεται. Διὰ τοῦ τοίνυν εἰπεῖν <quote>Πάντα τὰ ἔργα<ref decls="#biblical" cRef="LXX:Dan:3:57"/></quote>, πάντα περιελαμβάνετο καὶ οὐ χρεία ἦν ἑτέρας προσθήκης. Ἀλλ’ ἐπειδὴ οὐχ ἑαυτοῖς ἐκήρυττον, τὸν δὲ θεὸν ὕμνουν καὶ διὰ τοῦ ὕμνου τοὺς παρεστῶτας Χαλδαίους ἐπαίδευον, ἀναγκαίως διὰ πάσης αὐτῆς ὁδεύει τῆς κτίσεως ὁ ὕμνος, ἵνα μάθωσιν οἱ πεπλανημένοι Χαλδαῖοι, τί τὸ ὑμνούμενον καὶ τίνα τὰ ὑμνοῦντα.</p> 
				</div>
				<div type="textpart" subtype="section" n="5">				
					<p>Ἀλλ’ ἐπειδὴ εἰς πολλὴν θεωρίαν ὁ λόγος ἡμᾶς ἐνέβαλεν, ἐκεῖνο τέως ἀφέντες, εἰς τὸ προκείμενον ἐπανέλθωμεν Ἀπεδήμησεν εἰς χώραν μακρὰν ὁ νεώτερος υἱὸς καὶ ἐδαπάνησε κακῶς τὴν οὐσίαν καὶ ἤρξατο ὑστερεῖσθαι. <quote>Πλούσιοι γὰρ ἐπτώχευσαν καὶ ἐπείνασαν· οἱ δὲ ἐκζητοῦντες τὸν κύριον οὐκ ἐλαττωθήσονται παντὸς ἀγαθοῦ.<ref decls="#biblical" cRef="LXX:Ps:33:11"/></quote> Κύριος γὰρ <quote>οὐ στερήσει τὰ ἀγαθὰ τοῖς πορευομένοις ἐν ἀκακίᾳ<ref decls="#biblical" cRef="LXX:Ps:82:13"/></quote>. Ἤρξατο ὑστερεῖσθαι. <quote>Καὶ προσῆθεν ἑνὶ τῶν ἀρχόντων τῆς χώρας ἐκείνης καὶ ἔπεμψεν αὐτὸν ἐκεῖνος βόσκειν χοίρους<ref decls="#biblical" cRef="GNT:Lk:15:15"/></quote>. Βλέπετε ὅσον ὕψος τῆς ἀρχαίας εὐγενείας· ὅση ταπείνωσις τοῦ ἀποσχοινισθέντος τῆς εὐσεβείας. Ἐδόθη βόσκειν χοίρους, τουτέστιν, ἡδοναῖς καὶ ἁμαρτίαις ἐμφύρεσθαι. Ὁ γάρ ἐστι βόρβορος χοίροις, τοῦτο ἁμαρτία τοῖς ἐμφυρομένοις. Διὰ τοῦτο ὁ σωτὴρ τοὺς ἐν ἀκαθαρσίᾳ ζῶντας καὶ βορβόρου δίκην ταῖς ἁμαρτίαις ἐμφυρομένους αἰνιττόμενος ἔλεγε· <quote>Μὴ δῶτε τὰ ἅγια τοῖς κυσί, μηδὲ βάλλετε τοὺς μαργαρίτας ὑμῶν ἔμπροθεν τῶν χοίρων.<ref decls="#biblical" cRef="GNT:Mt:7:6"/></quote> Ἔβοσκε χοίρους.</p> 
				</div>
				<div type="textpart" subtype="section" n="6">						
					<p><quote>Ἐπεθύμει δὲ χορτασθῆναι ἀπὸ τῶν κερατίων, ὧν ἤσθιον οἱ χοῖροι· καὶ οὐδεὶς ἐδίδου αὐτῷ<ref decls="#biblical" cRef="GNT:Lk:15:16"/></quote>. Πρόσεχε ἐνταῦθα ἀκριβῶς. Ὁ ἀποσχοινιζόμενος τῆς εὐσεβείας, οὐδὲ αὐτῶν ἔχει τῶν ἡδονῶν τὴν ἀπόλαυσιν, ἀλλ’ ἐνδείᾳ ὑποβάλλεται καὶ πτωχείᾳ καταδικάζεται, ὥστε μηδὲ τῶν αἱρεθέντων κακῶν ἔχειν τὴν ἀφθονίαν. <quote>Ὁ <seg type="insertion">γὰρ</seg> ἄφρων <seg type="insertion">φησὶ</seg> ἐν ἐνδείᾳ τελευτήσει<ref decls="#biblical" cRef="LXX:Pr:10:22"/></quote>. Ἀπεικάζει τοίνυν τὰς ἐν τῷ κόσμῳ ἡδονὰς κερατίοις. Τὸ γὰρ κεράτιον πολλὴν μὲν ἔχει τραχύτητα, μικράν δὲ <pb n="631" break="no"/> τὴν ἡδύτητα. Καὶ τὰ ἐν τῷ κόσμῳ φαιδρὰ καὶ ποθεινὰ πολλοὺς μὲν ἔχει τοὺς πόνους, μικρὰν δὲ τὴν ἀπόλαυσιν. Αὐτὴ πᾶσα ἡ ζωὴ ἡμῶν πλείονι κόπῳ μᾶλλον ἢ εὐφροσύνῃ συνέζευκται. <quote>Αἱ ἡμέραι γὰρ τῶν ἐτῶν ἡμῶν ἐν αὐτοῖς ἑβδομήκοντα ἔτη· καὶ τὸ πλεῖον αὐτῶν κόπος καὶ πόνος.<ref decls="#biblical" cRef="LXX:Ps:89:10"/></quote> Τὸ δὲ λοιπὸν ἡ ἔδεια αὐτὸν ἐπαιδαγώγησε καὶ ἡ θλίψις ἐπέστρεψε. <quote>Παιδεύσει σε ἡ ἀποστασία σου καὶ ἡ κακία σου ἐλέγξει σε.<ref decls="#biblical" cRef="LXX:Jer:2:19"/></quote></p> 
				</div>
				<div type="textpart" subtype="section" n="7">						
					<p><quote>Εἰς ἑαυτὸν δὲ ἐλθών.<ref decls="#biblical" cRef="GNT:Lk:15:17"/></quote> Καλὸν τὸ <quote>Εἰς ἑαυτὸν<ref decls="#biblical" cRef="GNT:Lk:15:17"/></quote>. Ὅταν γὰρ ἁμαρτάνωμεν, ἐκτὸς αὐτῶν ἐσμεν, παραφρονοῦμεν, ἔξω τῶν οἰκείων λογισμῶν φερόμεθα. Ὅταν δὲ δικαίως προάγωμεν, εἰς ἑαυτοὺς ἐπανερχόμεθα. <quote>Εἰς ἑαυτὸν ἐλθών<ref decls="#biblical" cRef="GNT:Lk:15:17"/></quote>, εἶπεν. Ἐνταῦθα πρόσεχε ἀκριβῶς, πῶς ἀληθεύει ὁ προειρημένος λόγος, ὅτι ἰατροὶ μὲν φάρμακα ὑποτίθενται ξένα καὶ ἀλλότρια· τὰ δὲ φάρμακα τῆς ζωῆς ἡμῶν ἐξ ἑαυτῶν ἔχομεν. <quote>Εἰς ἑαυτὸν ἐλθών.<ref decls="#biblical" cRef="GNT:Lk:15:17"/></quote> Οὐκ ἀλλοτρίῳ ἐχρήσατο φαρμάκῳ, ἀλλὰ τοῖς οἰκείοις, τοῖς ἀπὸ φύσεως πλεονεκτήμασι, τούτοις κέχρηται εἰς σωτηρίαν καὶ λέγει· <quote>Πόσοι μίσθιοι τοῦ πατρός μου περισσεύουσιν ἄρτων· ἐγὼ δὲ λιμῷ ἀπόλλυμαι;<ref decls="#biblical" cRef="GNT:Lk:15:17"/></quote> Υἱοὺς μὲν καλεῖ ἡ θεία γραφὴ τοὺς πάντη τῇ δικαιοσύνῃ καὶ εὐσεβείᾳ ἀνακειμένους· μισθίους δὲ τοὺς μὴ ὁλόκληρον ἔχοντας πρὸς αὐτὸν διάθεσιν, μηδὲ κατὰ τὴν τῆς πολιτείας ἄσκησιν πάντη τὰ τοῦ θεοῦ φρονοῦντας, ἀλλὰ συνιέντες μὲν τὸ καλὸν καὶ ἀγαπῶντας τὸν λόγον, μὴ ὁλόκληρον δὲ τὴν διάνοιαν ἀναθέντας ἐπ’ αὐτόν. Καὶ τούτοις μὲν ὁλόκληρον ἔχουσι τὸν πόθον, ὅλως δὲ τῇ εὐσεβείᾳ προσανέχουσι ὁ θεὸς μισθὸν δίδωσι κατὰ τὴν τῆς προθέσεως ἀναλογίαν. Εἰκότως οὖν ἐκεῖνος· <quote>Πόσοι μίσθιοι τοῦ πατρός μου περισσεύουσιν ἄρτων· ἐγὼ δὲ λιμῷ ἀπόλλυμαι;<ref decls="#biblical" cRef="GNT:Lk:15:17"/></quote> Ὑποστρέψω πρὸς τὸν πατέρα μου· ὑποστρέψω κατὰ τὸν λέγοντα· <quote>Ἐπίστρεψον, ψυχή μου, εἰς τὴν ἀνάπαυσίν σου.<ref decls="#biblical" cRef="LXX:Ps:114:7"/></quote></p> 
				</div>
				<div type="textpart" subtype="section" n="8">						
					<p><quote>Καὶ ἐρῶ Πάτερ, ἥμαρτον εἰς τὸν οὐρανὸν καὶ ἐνώπιόν σου καὶ οὐκέτι εἰμὶ ἄξιος κληθῆναι υἱός σου· ποίησόν με ὡς ἕνα τῶν μισθίων σου.<ref decls="#biblical" cRef="GNT:Lk:15:18-19"/></quote> Ἄλλα τὰ ῥήματα τοῦ μετανοοῦντος καὶ ἄλλα τὰ ῥήματα τοῦ δεχομένου τὴν μετάνοιαν. Ὁ ἀπὸ ἁμαρτιῶν εἰς μετάνοιαν ἐρχόμενος, οὐ φαντάζεται βασιλείαν οὐρανῶν, οὐκ ἄξιον ἑαυτὸν κρίνει ζωῆς αἰωνίου, ἀλλὰ μόνην μίαν ἔχει προσευχὴν ῥυσθῆναι ἀπὸ γεέννης. Αὐτὸς μὲν οὖν μικρὰ προσδοκᾷ· ὁ δὲ θεὸς ἄφθονον αὐτῷ τὸν πλοῦτον τῆς εὐεργεσίας χαρίζεται. Ἀλλ’ ὢ τοῦ θαύματος. Ἐνενόησε μόνον τὴν μετάνοιαν καὶ ὁ πατὴρ εὐθέως ἔφθασε τῇ φιλανθρωπίᾳ. Οὐκ ἀνέμεινε δέξασθαι τὰ ῥήματα τῆς ἐξομολογήσεως, ἀλλὰ προέλαβε τὴν αἴτησιν, κατὰ τὸ εἰρημένον· Πρὶν ἐπικαλέσῃ με, ἐρῶ <quote>Ἰδοὺ πάρειμι.<ref decls="#biblical" cRef="LXX:Is:58"/></quote> Εἶδε τὸν υἱὸν μακρόθεν ἐρχόμενον καὶ ὑπήντησεν αὐτῷ. Ὁρᾷς πῶς φθάνει ἡ φιλανθρωπία τὴν μετάνοιαν; Διὰ τοῦτο καὶ ὁ Δαυὶδ ἀποδυσάμενος τὴν νόσον τῆς ἁμαρτίας τῷ φαρμάκῳ τῆς μετανοίας καὶ εἰδὼς ὅτι φιλάνθρωπος ὢν προϋπαντᾷ τοῖς προσερχομένοις, παρακαλεῖ τὸν θεὸν λέγων· <quote>Ἐξεγέρθητι εἰς συνάντησίν μου καὶ ἴδε<ref decls="#biblical" cRef="LXX:Ps:58:6"/></quote>, ὅτι γνησίως πρὸς σὲ ἔρχομαι, ὅτι μετὰ ἀληθείας τὴν μετάνοιαν ἐνδύομαι. Ἐδέξατο ὁ πατὴρ τὸν παῖδα· κἀκεῖνος πρὸς τὸν πατέρα· <quote>Ἥμαρτον, οὐκέτι εἰμὶ ἄξιος κληθῆναι υἱός σου· ποίησόν με ὡς ἕνα τῶν μισθίων σου.<ref decls="#biblical" cRef="GNT:Lk:15:18-19"/></quote></p>
				</div>
				<div type="textpart" subtype="section" n="9">						
					<p>Ἐνταῦθα ὁ πατὴρ πρὸς αὐτὸν οὐδένα ποιεῖται λόγον· οὐκ ἀποκρίνεται πρὸς αὐτόν, ἀλλά φησιν πρὸς τοὺς δούλους· <quote>Ἐξενέγκατε αὐτῷ τὴν πρώτην στολήν<ref decls="#biblical" cRef="GNT:Lk:15:22"/></quote>. Τί βούλεται τὸ αἴνιγμα; Πολλὰ εὔχεται ὁ μετανοῶν· ἀποκρίσεως δὲ διὰ λόγων οὐ τυγχάνει, ἀλλὰ δι’ ἔργου τὴν φιλανθρωπία ὁρᾷ. Ἐνταῦθα παιδευόμεθα ὅτι ἡμῶν μὲν ἡ μετάνοια διὰ ῥημάτων· θεοῦ δὲ ἡ φιλανθρωπία διὰ πραγμάτων. <quote>Ἐξενέγκατε αὐτῷ τὴν πρώτην στολήν<ref decls="#biblical" cRef="GNT:Lk:15:22"/></quote>, ἣν ἀπώλεσε διὰ τῆς παραβάσεως. <quote>Δότε αὐτῷ καὶ ὑποδήματα.<ref decls="#biblical" cRef="GNT:Lk:15:22"/></quote> Διὰ τί; Ἐπειδὴ ὁ ὄφις πρὸς τοὺς ἁμαρτάνοντας ἐκπεπογέμωται κατὰ τὸ εἰρημένον· <quote>Αὐτός σου τηρήσει κεφαλὴν καὶ σὺ τηρήσεις αὐτοῦ πτέρναν.<ref decls="#biblical" cRef="LXX:Gn:3:15"/></quote> Ἵνα μὴ γυμνῷ ποδὶ προσέλθῃ ὁ ὀλέθριος ὄφις, ἵνα μὴ πάλιν τὸν ἰὸν τῆς ἁμαρτίας κενώσῃ κατὰ τοῦ ἐλευθερωθέντος ἀπὸ τῆς ἁμαρτίας, περιτίθησιν αὐτῷ τὰ ὑποδήματα πρὸς ἀσφάλειαν. Ἐὰν μὴ λάβῃ τὰ ὑποδήματα, οὐ δύναται <quote>πατεῖν ἐπάνω ὄφεων καὶ σκορπίων, καὶ ἐπὶ πᾶσαν τὴν δύναμιν τοῦ ἐχθροῦ<ref decls="#biblical" cRef="GNT:Lk:10:19"/></quote>. Διὰ τοῦτο τὰ δήγματα τοῦ ὄφεως ἀσφαλιζόμενος ὁ Παῦλος ἀρτίως ἐκήρυττε· <quote>Φοβοῦμαι μήπως ὡς ὁ ὄφις τὴν Εὔαν ἠπάτησεν, οὕτω φθαρείη τὸ νοήματα ὑμῶν ἀπὸ τῆς ἁπλότητος τῆς εἰς Χρι<pb n="632" break="no"/>στόν<ref decls="#biblical" cRef="GNT:2 Co:11:5"/></quote>.</p> 
				</div>
				<div type="textpart" subtype="section" n="10">						
					<p>Ἀλλ’ ἐνταῦθα ἀνακύπτει οἷόν τι καινὸν δρᾶμα τὸ πολυθρύλλητον ἐκεῖνο ζήτημα. Πολλοὶ γαρ ἐπιλαμβάνονται τῆς δημιουργίας. Καὶ διά τί φησιν ὁ ὄφις ἐν παραδείσω; Διὰ τί τὸ δένδρον ὑπόθεσιν τοσαύτην κακῶν ἤνεγκε; Διὰ τί ὁ δημιουργὸς τοιοῦτον φυτὸν ἐφύτευσε; Πῶς δὲ οὐκ ἄτοπον, ἄνθρωπον μὲν κηπωρὸν σπουδάζειν ἐναντία σπέρματα καὶ τὰς βοτάνας τὰς ἀλλοτρίας ἐξορίζειν τῶν οἰκείων σπερμάτων καὶ καθαρὰν φυλάττειν τὴν ἑαυτοῦ γῆν ἀπὸ τῶν ἐναντίων· Τὸν δὲ θεὸν τοσοῦτον καὶ τηλικοῦτον ἑδράσαντα παράδεισον, φυτὸν κατασκευάσαι ἀφ’ οὗ πηγάζειν ἔμελλεν ἡ τῶν κακῶν ὑπόθεσις; Ἐπὶ ταύτην ἡμᾶς ἄγει τὴν ἀκολουθίαν ὁ θεῖος Παῦλος λέγων· <quote>Φοβοῦμαι μήπως ὡς ὁ ὄφις Εὔαν ἠπάτησεν, οὕτω φθαρῇ τὸ νοήματα ὑμῶν ἀπὸ τῆς ἁπλότητος τῆς εἰς Χριστόν.<ref decls="#biblical" cRef="GNT:2 Co:11:5"/></quote> Τί οὖν, ἀδελφοί; Τὰ πολλὰ καὶ περιττὰ τῶν κατὰ μέρος ἐξεταζομένων ἀφέντες, ἐπὶ τὸ σύντομον ἔλθωμεν· Ὁ θεὸς πάντα καλὰ ἐποίησε· καὶ καλὰ οὐχ ἁπλῶς, ἀλλὰ καὶ <quote>λίαν καλά<ref decls="#biblical" cRef="LXX:Gn:1:31"/></quote>. Ἡ γὰρ ἐπαγωγὴ τὸ ἄκρον τοῦ κάλλους δείκνυσι τῶν γενομένων πάντων. Δίδωσιν οὖν ὁ θεὸς τῷ Ἀδὰμ τὴν ἀφθονίαν, τὴν ἀπόλαυσιν, τὴν ἐξουσίαν ἀπολαύειν μὲν τοῦ παραδείσου, ἄρχειν δὲ τῶν ὁρωμένων. <quote>Ποιήσωμεν <seg type="insertion">γὰρ</seg> ἄνθρωπον κατ’ εἰκόνα ἡμετέραν καὶ καθ’ ὁμοίωσιν· καὶ ἀρχέτωσαν τῶν ἰχθύων τῆς θαλάσσης καὶ τῶν πετεινῶν τοῦ οὐρανοῦ καὶ τῶν θηρίων καὶ τῶν κτηνῶν καὶ πάσης τῆς γῆς.<ref decls="#biblical" cRef="LXX:Gn:1:26"/></quote> Ἐνταῦθα δέδωκε τὴν ἐξουσίαν τοῦ παραδείσου· δέδωκε τὴν τρυφὴν καὶ τὴν ἀπόλαυσιν. Ἦν οὖν βασιλεὺς χειροτονητός ἔχων καὶ τὴν ἐξουσίαν τῶν ὁρωμένων καὶ τὴν ἀπόλαυσιν τοῦ παραδείσου. Ἐδέησεν οὖν ἐντολὴν δοθῆναι τῷ Ἀδὰμ γυμνάζουσαν τὴν ψυχὴν αὐτοῦ εἰς ὑπακοήν.</p> 
				</div>
				<div type="textpart" subtype="section" n="11">						
					<p>Πολλοὶ δέ φασιν· Οὐκ ᾔδει ὁ θεὸς ὅτι παραβήσεται ὁ Ἀδάμ; Διὰ τί οὖν ἐνομοθέτησε τῷ παραβῆναι μέλλοντι, παρακαλῶ τὴν ὑμετέραν ἀγάπην συναγωνίσασθαί μοι τῷ λόγῳ κόπου γέμοντι. Ἀπολογούμεθα γὰρ ὑπὲρ τῆς πλάσεως, ὑπὲρ τοῦ θεϊκοῦ δημιουργήματος. Ἐποίησε τὸν ἄνθρωπον· πάντων αὐτῷ δέδωκε τὴν ἀφθονίαν· ἐντέλλεται αὐτῷ ἀπὸ πάντων φαγεῖν. Καὶ εἰ μὲν ἦν ἡ ἐντολὴ στενή, ἐπιτρέπουσα μὲν τῶν ὀλίγων ἅψασθαι, τῶν δὲ πλειόνων ἀπέχεσθαι, εὐπρόσωπος ἦν ἡ παράβασις, τῷ στενῷ τῆς ἀπολαύσεως ἀφορμὴν παρέχουσα τῇ ῥοπῇ τῆς προαιρέσεως. Εἰ δὲ ἡ μὲν ἀφθονία πολλή, τὸ δὲ κεκωλυμένον βραχύ, τίνος ἕνεκεν μὴ ἐτίμησε διὰ τῆς ὑπακοῆς τὸν εὐεργέτην; Ἀλλ’ ἐνδέχεται εἰπεῖν, ὅτι τῶν πολλῶν μὲν ἔδωκε τὴν ἀφθονίαν, τοιοῦτον δὲ κάλλος οὐκ εἶδεν ἐν ἑτέρῳ δένδρῳ. <quote>Ὡραῖον  <seg type="insertion">γὰρ</seg> τοῦτο τῇ ὁράσει, καὶ καλὸν τῇ γεύσει.<ref decls="#biblical" cRef="LXX:Gn:3:6"/></quote> Ἵνα οὖν καὶ ταύτην περιέλῃ τὴν εὐπρόσωπον ἀπολογίαν ὁ θεός, δέδωκε κάλλος ἐκείνῳ τῷ δένδρῳ, τοῦτο καὶ τοῖς ἄλλοις πᾶσιν ἐχαρίσατο. <cit><ref decls="#biblical" cRef="LXX:Gn:2:9">Λέγει γὰρ Μωϋσῆς· </ref><quote>Καὶ ἐξανέτειλεν ὁ θεὸς ἔτι πᾶν ξύλον ὡραῖον εἰς ὅρασιν, καὶ καλὸν εἰς βρῶσιν.</quote></cit> Διὰ τί οὖν ἐδόθη ἠ ἐντολή; Ἵνα μάθῃ ὅτι ὑπὸ νόμον ἐστὶ καὶ δεσπότην. Καὶ διὰ τί ταύτην, καὶ οὐχ ἑτέραν δέδωκεν; Οὐκ ἦν ἄλλης ὑπακοῆς γυμνάσιον. Τί γὰρ ἐχρῆν τὸν θεὸν τῷ Ἀδὰμ εἰπεῖν; Μὴ κλέψης; Τὰ τίνος; Τί ἐχρῆν τὸν θεὸν νομοθετῆσαι; <quote>Οὐ φονεύσεις<ref decls="#biblical" cRef="LXX:Ex:20:15"/></quote>· τίνα; <quote>Οὐ μοιχεύσεις<ref decls="#biblical" cRef="LXX:Ex:20:13"/></quote>· τὴν τίνος; Οὐκ ἐπιθυμήσεις· τῶν τίνι διαφερόντων; Οὐκ εἶχεν ὕλην ἡ ἐντολή· οὐκ ἦν ὁ κόσμος, οὐδὲ ἡ νῦν τῷ κόσμῳ παροῦσα σύγχυσις. Ἀλλ’ ἐχρῆν πάντως εἰπεῖν <seg type="allusion">Οὐ συκοφαντήσεις<ref decls="#biblical" cRef="LXX:Ex:20:16"/></seg> Ποῖον ἦν δικαστήρων; Τίνες οἱ κατηγοροῦντες; ἢ τίνες οἱ κατηγορούμενοι; Δίδωσιν αὐτῷ ἐντολὴν ἀπὸ τῆς προκειμένης ἀπολαύσεως, πάντων μὲν ἔχειν τὴν ἀφθονίαν, τούτου δὲ μόνου ἀπέχειν· ἵνα τῶν ἁπάντων τὴν ἀπόλαυσιν ἔχων, προτεταγμένην ἔχῃ τὴν δεσποτείαν τὴν κωλύουσαν τοῦ δένδρου· οὐκ ἐπειδὴ αὐτὸ τὸ δένδρον ἦν καλόν, ἀλλ’ ἡ παράβασις ἦν μοχθηρά. Ὥσπερ γὰρ νόμος μὲν φύσεως βούλεται νυμφοστολεῖσθαι γάμῳ νομίμῳ παρθένον, ἐὰν δέ τις παρθένος φθάσασα τοῦ πατρὸς τὴν προθεσμίαν ἢ τὴν ὥραν τοῦ γάμου, ἑαυτὴν ἐκδῷ πρὸς ἀσέλγειαν, ἀπαραίτητον ὑπέχει τοῖς νόμοις τὴν τιμωρίαν, οὐχ ὡς ξένον τι παθοῦσα παρὰ τὰς ἄλλας παρθένους, ἀλλ’ ὡς παρὰ τὸν νόμον τὸν ἀρέσκοντα τῷ πατρὶ ἑαυτὴν ἐκδοῦσα πρὸς ἁμαρτίαν καὶ τιμωρεῖται οὐ διὰ τὴν φύσιν τοῦ πράγματος, ἀλλὰ διὰ τὸν τρόπον τῆς παραβάσεως, οὕτω καὶ ὁ Ἀδὰμ ὑπεύθυνος γίνεται τῇ τιμωρίᾳ, οὐχ ὡς ἀπηγορευμένου τινὸς ἁψάμενος, ἀλλ’ ὡς τὸ τῇ ἐντολῇ ἀπηγορευμένον σφετερισάμενος.</p> 
				</div>
				<div type="textpart" subtype="section" n="12" corresp="#PG_2">
					<p>Ἀνάγνωθι τὰ ὑπομνήματα. Διὰ τί περὶ ὧν οὐκ <pb n="633" break="no"/> οἶδας φιλονεικεῖς; Ὅταν θέλῃς ἀρχαίων πραγμάτων ἱστορίαν ἢ δίκην ἐξιχνεῦσαι, οὐ τὰ ὑπομνήματα λαμβάνεις τὰ ἀρχαῖα καὶ μανθάνεις τίνα μὲν τὰ ῥήματα τῶν κατηγορουμένων, τίνα δὲ τῶν συνηγορούντων καὶ τῶν ἀπολογουμένων, τίνα δὲ τὰ τοῦ δικαστοῦ καὶ τὴν ψῆφον ἐπάγοντος, καὶ οὕτω τὰ λήθῃ χωσθέντα ἀνανεοῦσαι τῇ μνήμῃ τῆς ἀναμνήσεως; Ἀνάγνωθι οὖν τὰ ὑπομνήματα τῆς ἀρχαίας ἱστορίας. Ὅτε ἐκάθισεν ὁ κριτὴς τῆς ἀληθείας, μᾶλλον δὲ ὅτε πρὸς τὸν κατάκριτον ἦλθεν ἐν σχήματι φίλου ὁ ἰατρὸς τῶν ἡμετέρων πταισμάτων, τί φησι πρὸ αὐτόν; <quote>Ἀδάμ, ποῦ εἶ;<ref decls="#biblical" cRef="LXX:Gn:3:9"/></quote> Καὶ τί εἶπεν Ἀδάμ; <quote>Τῆς φωνῆς σου ἤκουσα, καὶ ἐκρύβην, ὅτι γυμνός εἰμι.<ref decls="#biblical" cRef="LXX:Gn:3:10"/></quote> Τί οὖν ὁ τὰ πάντα εἰδώς; Σχηματίζεται ἄγνοιαν καὶ λέγει· <quote>Καὶ τίς σοι εἶπεν ὅτι γυμνὸς εἶ; εἰ μὴ ἀπὸ τοῦ ξύλου, οὗ ἐνετειλάμην σοι τούτου μόνου μὴ μὴ φαγεῖν, ἀπ’ αὐτοῦ ἔφαγες;<ref decls="#biblical" cRef="LXX:Gn:3:11"/></quote> Δείκνυσι ὅτι πάντων, ὡς εἰπεῖν, ἔλαβε τὴν ἀφθονίαν καὶ οὐ τὸ στενὸν τῆς ἀπολαύσεως ἤγαγεν αὐτὸν εἰς τὴν παράβασιν. Τί οὖν πρὸς ταῦτα ὁ ἐγκαλούμενος; <quote>Ἡ γυνὴ ἣν ἔδωκας μετ’ ἐμοῦ, αὕτη μοι ἔδωκεν.<ref decls="#biblical" cRef="LXX:Gn:3:12"/></quote> Ὁ Ἀδὰμ τῇ γυναικὶ ὑπογράφει τὸ ἁμάρτημα καὶ σὺ τὸ δένδρον περιγράφεις τὴν κατηγορίαν; Ὁ ἐγκαλούμενος οὐκ ἠδυνήθη τι ψεύσασθαι· οὐχ εὑρίσκει τινὰ ἀποφυγὴν ἔξω τῆς ἀληθείας· οὐκ ἐπέγραψε τῷ δημιουργῷ τὴν αἰτίαν, ἀλλὰ τῆς γυναικὸς κατηγόρησε καὶ σὺ κατηγορεῖς πραγμάτων, ὧν οὐκ οἶδας τὴν δύναμιν; Καὶ τί πρὸς τὴν Εὔαν ὁ θεός; <quote>Τί τοῦτο ἐποίησας;<ref decls="#biblical" cRef="LXX:Gn:3:13"/></quote> Ἡ δὲ πρὸς τὴν ἐρώτησιν τὴν αἰτίαν ἀποκρίνεται· <quote>Ὁ ὄφις ἠπάτησέ με.<ref decls="#biblical" cRef="LXX:Gn:3:13"/></quote> Μὴ ἥψατο τῆς δημιουργίας; Μὴ διέβαλε τὸν πλάσαντα; Μὴ εἶπε· Διὰ τί γὰρ ἡμᾶς ἐποίησας; Διὰ τί γὰρ ἀπὸ τοῦ δένδρου ἐκώλυσας; Ἡ ὑποκειμένη τοῖς ἐγκλήμασιν οὐχ εὑρίσκει τι ψεύσασθαι. Φίλον γὰρ τοῖς ἐγκαλουμένοις καὶ τὰ μὴ ὄντα πλάττεσθαι πρὸς ἀποφυγὴν τῶν ἐγκλημάτων. Ἡ ὑποκειμένη οὖν τοῖς ἐγκλήμασιν οὐχ εὗρεν ἄλλην ἀποφυγήν· καὶ σύ, ἃ μὴ προσήνεγκαν οἱ κατάδικοι προσφέρεις εἰς θεοῦ κατηγορίαν; Ἀλλὰ πάλιν ἐπὶ τὸ προκείμενον ἐπανάξω τὸν λόγον <quote>Ἀδὰμ ποῦ εἶ;<ref decls="#biblical" cRef="LXX:Gn:3:9"/></quote> Ἐπειδὴ εἶδεν, ὅτι τοῖς ἁμαρτάνουσι φράττεται τὰ στόματα, καὶ οὐκ ἔχει παρρησίαν ὁ ἁμαρτάνων ἐν σχήματι τῆς ἐρωτήσεως ἀνοίγει αὐτῷ ὁδὸν ἀπολογίας. Παραβὰς ἐκρύβην· ἀκούσας τῆς φιλανθρωπίας τῆς σῆς, δέσποτα, πρὸς τὴν ἀπολογίαν προῆλθον. Καὶ βλέπε τὸν δικαιοκριτήν. Οὐκ ἐξετάζει εὐθέως τὴν ἁμαρτήσασαν, ἀλλὰ τὸν ἀπατηθέντα. Καὶ εἰκότως. Βαρύτερον ἂν ἐγένετο τὸ δικαστήριον, εἰ τῶν ὑπευθύνων πρῶτον ἥψατο. Ἀλλ’ ἄρχεται ἀπὸ τοῦ δυναμένου κἂν μικρὰν εὑρεῖν ἀπολογίαν, ὅτι παρ’ ἄλλου προσώπου ἀπάτην ἐδέξατο. Ἀπὸ τοῦ ἀνδρὸς οὖν ἐπὶ τὴν γυναῖκα χωρεῖ καὶ λέγει· <quote>Τί τοῦτο ἐποίησας;<ref decls="#biblical" cRef="LXX:Gn:3:13"/></quote> Ἡ δὲ πρὸς τὸν δεσπότην· <quote>Ὁ ὄφις ἠπάτησέ με.<ref decls="#biblical" cRef="LXX:Gn:3:13"/></quote> Ὁ ὄφις ἠπάτησε; Χώραν εἶχεν ἡ ἀπάτη, εἰ μὴ προλαβοῦσα ἡ ἐντολὴ ἀπέκλεισε τὴν πλάνην. Εἰ μὴ ἔφθην εἰπών ὅτι <quote>ἐν ᾗ ἂν ἡμέρᾳ φάγητε ἀπὸ τοῦ ξύλου,<ref decls="#biblical" cRef="LXX:Gn:3:5"/></quote> θανάτῳ ἀποθανεῖσθε, εἶχε χώραν ἡ ἀπάτη. Διὰ τί μὴ ὁ τοῦ θεοῦ ἠκολούθει λόγος, ἀλλ’ ὁ τῆς ἀπάτης ἐδέχθη; οὕτως ὁ δημιουργὸς ἀναίτιος ἦν, ὁ δὲ παραβὰς ὑπεύθυνος.</p> 
				</div>
				<div type="textpart" subtype="section" n="13">						
					<p>Ἀλλ’ ἐπὶ τὸ προκείμενον ἐπανέλθωμεν. Ἡ μὲν ἐξέτασις τῶν πεπλημμελημένων ἀπὸ τοῦ ἀπατηθέντος ἐπὶ τὴν ἀπατηθεῖσαν, ἡ δὲ ἀπόφασις ἐπὶ τὸν αἴτιον τῶν κακῶν. Πρῶτον ἡ θεία δίκη κατ’ ἐκείνου φέρει τὴν ψῆφον. Οὐ γὰρ ἀποφέρεται κατὰ τοῦ ἀνδρός, οὐδὲ κατὰ τῆς γυναικὸς εὐθέως, ἀλλὰ κατὰ τοῦ ὄφεως. Καὶ ὅρα τὸ μακρόθυμον τῆς δίκης. Οὐ καλεῖ τὸν ὄφιν ὁ θεὸς εἰς ἐξέτασιν. Οὐ γὰρ εἰς ἕτερον ἀναγαγεῖν τὴν αἰτίαν βούλεται, οὐδὲ εὑρεῖν ἀποφυγὴν ἑτέραν. Τί οὖν πρὸς αὐτόν; <quote>Ἐπικατάρατος σὺ ἀπὸ πάντων τῶν θηρίων τῆς γῆς.<ref decls="#biblical" cRef="LXX:Gn:3:14"/></quote> Ὁ ὄφις ὄργανον ἦν φαινόμενον, ὁ δὲ διάβολος ἀοράτως ὁ διὰ τοῦ ὄφεως ἀπατῶν. Τίνος ἕνεκεν κατὰ τοῦ ὀργάνου ἡ τιμωρία καὶ οὐ κατὰ τοῦ αὐθέντου τῆς πονηρίας γίνεται ἡ θεία δίκη; Καὶ κατὰ τῆς ἁμαρτίας χωρεῖ καὶ κατὰ τοῦ ὀργάνου τῆς ἁμαρτίας. Οἶδας ὅτι καὶ τὸν λογισμὸν οὐκ ἔχοντι ταύρῳ, ἐὰν κερατίσῃ ὁ θεὸς θάνατον ὁρίζει τὴν δίκην, καίτοι λογισμὸν οὐκ ἔχοντι, ἀλλ’ αὐτὴν ὅλως τὴν ὁρμὴν κολάζει. Οὕτω τοίνυν καὶ ἐνταῦθα κατὰ τοῦ ὄφεως ἀποφαίνεται, δεικνὺς ὅτι εἰ τὸ ὄργανον τῆς ἁμαρτίας οὕτω τιμωρεῖται, πολλῷ μᾶλλον τὸν ἐνεργή<pb n="634" break="no"/>σαντα κολάζει. <cit><ref decls="#biblical" cRef="LXX:Is:27:1">Διὰ τοῦτο ὁ μακάριος Ἡσαΐας τὴν ἀπειλὴν ταύτην τὴν κατὰ τοῦ ὄφεως καλῶς ἐκλαβόμενός φησι· </ref><quote>Καὶ ἔσται ἐν ταῖς ἐσχάταις ἡμέραις· ἐπάξει ὁ θεὸς τὴν μάχαιραν τὴν ἁγίαν καὶ μεγάλην καὶ ἰσχυρὰν ἐπὶ τὸν δράκοντα, τὸν ὄφιν τὸν φεύγοντα, ἐπὶ τὸν δράκοντα τὸν ὄφιν τὸν σκολιὸν καὶ ἀνελεῖ τὸν δράκοντα τῇ ἡμέρᾳ ἐκείνῃ.</quote></cit> Δράκοντα καλεῖ τὸν διάβολον καὶ ὄφιν σκολιὸν αὐτὸν τῶν δαιμόνων ἄρχοντα. <cit><ref decls="#biblical" cRef="GNT:Lk:10:19">Οὕτω γοῦν καὶ ὁ σωτήρ φησιν· </ref><quote>Ἰδοὺ δέδωκα ὑμῖν τὴν ἐξουσίαν πατεῖν ἐπάνω ὄφεων καὶ σκορπίων.</quote></cit> <cit><ref decls="#biblical" cRef="GNT:Lk:10:19">Καί, ἵνα μὴ τὰ φαινόμενα ὑπολάβῃς, ἐπήγαγε· </ref><quote>Καὶ ἐπὶ πᾶσαν τὴν δύναμιν τοῦ ἐχθροῦ.</quote></cit></p> 
				</div>
				<div type="textpart" subtype="section" n="14">						
					<p>Ἀλλ’ ὅταν ἀκούσῃς δράκοντα καὶ ὄφιν, μὴ ῥίζαν κακίας ὑπολάβῃς, ὥς φασιν οἱ Μανιχαῖοι. Οὐ γὰρ ἦν ῥίζα κακοῦ, οὐδὲ φύσις πονηρίας, ἀλλὰ ῥοπὴ παρανομίας. Ὁρᾷς φησι τὴν γραφήν, ὅπως αὐτὸν ὄφιν ἐκάλεσε καὶ δράκοντα καὶ ὥσπερ ξένην τινὰ φύσιν πονηρίας εισηγουμένην; Ἀλλὰ ταῦτα τῶν ἀσεβῶν τὰ ῥήματα κενὰ καὶ μάταια καὶ λογισμὸν οὐκ ἔχοντα. Καὶ ὅταν γὰρ πρὸς τοὺς ἀνθρώπους λέγῃ ὁ κύριος· <quote>Ὄφεις, γεννήματα ἐχιδνῶν<ref decls="#biblical" cRef="GNT:Mt:23:33"/></quote>, οὐ τὴν φύσιν διαβάλλει, ἢ τὴν προαίρεσιν διαμάχεται. Οὕτως οὐ δεῖ λέξεσι πείθεσθαι, ἀλλὰ ταῖς ἐννοίαις παιδεύεσθαι.</p> 
				</div>
				<div type="textpart" subtype="section" n="15" corresp="#PG_3">
					<p>Ἀλλ’ ἀντιτείνουσι πάλιν καὶ ἕτερον ζητοῦσι ζήτημα. Διὰ τί φησιν <quote>τὸ δένδρον <seg type="insertion">ἐκάλεσε</seg> γνωστὸν καλοῦ καὶ πονηροῦ<ref decls="#biblical" cRef="LXX:Gn:2:17"/></quote>, εἰ μὴ πάντως φύσιν τινὰ τοιαύτην ἠβούλετο γνωρίσαι τοῦ φυτοῦ τὸ θεῖον γράμμα; Μὴ συκοφάντει ἁπλῶς, ἄνθρωπε, τὴν ἀλήθειαν. Τὸ γὰρ <quote>δένδρον τοῦ καλοῦ καὶ πονηροῦ<ref decls="#biblical" cRef="LXX:Gn:2:17"/></quote> οὐ φύσιν ἐγέννησεν, ἀλλ’ ὑπόθεσιν ἤνεγκε, καὶ ἐκαλεῖτο τῇ προσηγορίᾳ τοιαύτῃ, οὐκ ἐπειδὴ τοῦτο εἶχε κατὰ φύσιν, ἀλλ’ ἐπειδὴ τοῦτο ἐπετέλει κατὰ τὴν ἀπόφασιν. Τί γὰρ ἐδίδαξε τὸν Ἀδὰμ ἡ γεῦσις; Ὅτι καλὸν τὸ ὑπακοῦσαι θεοῦ καὶ κακὸν τὸ παρακοῦσαι θεοῦ. Καὶ τοῦτό ἐστιν ἡ γνῶσις καλοῦ καὶ πονηροῦ καὶ οὐδὲν ἕτερον ὅλως. Ἐπεὶ ποίαν εὗρε γνῶσιν τῶν καλῶν ἐναβλέψας εὐθέως; Τί ἕτερον εἶδε καλόν; τὴν ἐλεημοσύνην; Τίνες γὰρ ἦσαν ἐκεῖ πένητες; Ἀλλὰ τί εἶδεν; Ὅτι καλὸν ἡ φιλανθρωπία; Ποίαν γὰρ εὗρεν ὑπόθεσιν φιλανθρωπίας; Τί οὖν εὗρεν; ὅτι καλὸν μὲν τὸ ὑπακούειν, κακὸν δὲ παρακούειν τοῦ εὐεργέτου. Τίς ταῦτα σαφηνίζει; Ἡ γραφὴ λέγει· <quote>Εἰ ἀπηγγέλη σοι, ἄνθρωπε, τί καλὸν ἢ τί κύριος ἐπζητεῖ παρὰ σοῦ, ἀλλ’ ἢ τὸ φοβεῖσθαι τὸν κύριον καὶ θεόν σου;<ref decls="#biblical" cRef="LXX:Mi:6:8"/></quote> Ὁρᾷς ὅτι καλὸν ὁ φόβος τοῦ θεοῦ· πονηρὸς δὲ τὸ παρακοῦσαι θεοῦ; <quote>Ἔφριξέ <seg type="insertion">φησιν</seg> ὁ οὐρανὸς καὶ ἐξέστη ἡ γῆ, ὅτι δύο καὶ πονηρὰ ἐποίησεν ὁ λαὸς μου· ἐμὲ ἐγκατέλιπον πηγὴν ὕδατος ζῶντος<ref decls="#biblical" cRef="LXX:Jr:2:12-13"/></quote>, καὶ τὰ ἑξῆς.</p> 
				</div>
				<div type="textpart" subtype="section" n="16">						
					<p>Διὰ τί οὖν, φησίν, εἶπε· <quote>Μὴ ἅψη τοῦ δένδρου· ἐξ οὗ ἐὰν φάγῃς, μέλλεις γινώσκειν διὰ τῆς παραβάσεως τὸ καλὸν καὶ πονηρόν;<ref decls="#biblical" cRef="LXX:Gn:2:17"/></quote> Διὰ τί; Ἐγὼ σοι σαφηνίσω καὶ σύντομον ἀποδώσω λόγον. Φίλον ἀεὶ τῇ θείᾳ γραφῇ τοιαύτας διδόναι τοῖς πράγμασι προσηγορίας, οἵας ἂν καὶ τὰς ὑποθέσεις ἐνέγκωσιν. Οἷόν τι λέγω. <seg type="allusion">Ὁ Ἰσαὰκ ὤρυξε φρέαρ· οἱ Φιλιστιαῖοι ἐλθόντες ἐμαχήσαντο περὶ τοῦ φρέατος καὶ εἰς ἑαυτοὺς περιεποιήσαντο φρέαρ, ἀλλοτρίους καρπούμενοι πόνους. Τί οὖν ὁ Ἰσαάκ; Ἐκάλεσε τὸ ὄνομα τοῦ λάκκου Ἐχθρίαν.<ref decls="#biblical" cRef="LXX:Gn:26:18-21"/></seg> Οὐχ ὁ λάκκος τὴν ἐχθρίαν εἰργάσατο, ἀλλ’ ἡ ὑπόθεσις ἡ περὶ αὐτοῦ ἐχθρίαν ἐποίησε. Καὶ διὰ τοῦτο φρέαρ ἐγένετο ἐχθρίας. <seg type="allusion">Ἐποίησεν ἄλλο φρέαρ καὶ ἀφῃρέθη καὶ τοῦτο. Καὶ ἐκάλεσεν αὐτὸ φρέαρ Ἀδικίας<ref decls="#biblical" cRef="LXX:Gn:26:20"/></seg>, οὐχ ὅτι τὸ φρέαρ ἦν ἀδικίας, ἀλλ’ ἐπειδὴ ἡ ἀδικία περὶ τὸ φρέαρ ἔσχε τὴν ὕλην. <seg type="allusion">Ὁμοίως καὶ οἱ ὑπηρέται τοῦ Ἰωὰβ καὶ τοῦ Ἀβεννὴρ περὶ τὴν κρήνην, ὡς ἴσασιν οἱ τὴν γραφὴν ἐπιστάμενοι, ἀλλήλους συγκροτούμενοι ἀλλήλοις ἐπεβούλευσαν καὶ ἐκλήθη ὁ τόπος Μερὶς τῶν ἐπιβούλων.<ref decls="#biblical" cRef="LXX:2 K:2:12-16"/></seg> Πάλιν ἐνταῦθα οὐχ ὁ τόπος τὴν ἐπιβουλὴν ἐγέννησεν, ἀλλ’ ἡ ὑπόθεσις ὄνομα τῷ τόπῳ δέδωκεν. Οὕτως οὖν καὶ ἐπὶ τὸν Ἀδάμ. Ἐπειδὴ ἐκ τῆς γενέσεως ἔμελλε λοιπὸν τὴν πεῖραν λαμβάνειν, ὅτι καλὸν τὸ ὑπακοῦσαι, κακὸν δὲ τὸ παρακοῦσαι, ἔλαβε τὸ δένδρον ἐκ τῆς ὑποθέσεως τὴν προσηγορίαν. Ἀλλὰ ταῦτα μὲν εἰς τοσοῦτον.</p> 
				</div>
				<div type="textpart" subtype="section" n="17">						
					<p>Γένοιτο δὲ ἡμᾶς ἀπὸ τοῦ ξύλου ἐκείνου φυγεῖν καὶ προσδραμεῖν τῷ ξύλῳ τῆς ζωῆς, τῷ φυτῷ τοῦ σταυροῦ, τῷ ἀνθήσαντι καρποὺς δικαιοσύνης, τῷ παρθενίαν βλαστήσαντι καὶ ἁγιωσύνην πηγάσαντι, καὶ καρποὺς διαφόρους ἀποτίσαντι, πολλοῖς καὶ διαφόροις κομῶντας τοῖς πλεονεκτήμασι, τῷ ἐν ταύτῃ τῇ πήξει τῇ αἰσθητῇ τοῦ ξύλου τὴν μεγίστην ἐκείνην καὶ ξένην σωτηρίαν, οὐχ ἣν ὁ σω<pb n="635" break="no"/>τὴρ μυστικῶς ᾠκονόμησεν, ἀλλ’ ἣν ὁ λῃστὴς ἐκεῖνος προφανῶς ἀπεσύλησεν, ἡμῖν πρυτανεύσαντι. Ἐπειδὴ γὰρ ὁ Ἀδὰμ διὰ ξύλου ἐξωρίσθη τοῦ παραδείσου – <quote>Δίκαιος εἶ κύριε καὶ εὐθεῖς αἱ κρίσεις σου<ref decls="#biblical" cRef="LXX:Ps:118:137"/></quote> –· ὅτι διὰ μίαν ἁμαρτίαν ὁ Ἀδὰμ ἐξορίζεται καὶ διὰ μίαν πιστὴν ὁμολογίαν εἰσάγεται ὁ λῃστὴς εἰς τὸν παράδεισον, σταυροῦσαι μετὰ παρανόμων καὶ σώζεις παρανόμους. Λέγει πρὸς αὐτὸν ὁ λῃστής· <quote>Κύριε, μνήσθητι μου, ὅταν ἔλθῃς ἐν τῇ βασιλείᾳ σου.<ref decls="#biblical" cRef="GNT:Lk:23:42"/></quote> Καὶ ὁ μὲν λῃστὴς οὗτος οὐκ ἐπαύσατο λῃστεύειν, ἕως μετὰ τῶν ἄλλων καὶ αὐτὴν τὴν βασιλείαν ἐσύλησεν. Ἀλλ’ ὁ ἕτερος λῃστὴς ὀνειδίζει τῷ κυρίῳ· <quote>Εἰ υἱὸς εἶ τοῦ θεοῦ, καὶ σεαυτὸν σῶσον καὶ ἡμᾶς.<ref decls="#biblical" cRef="GNT:Lk:23:39"/></quote> Τὰ ῥήματα τοῦ λῃστοῦ ἀδελφά εἰσιν τῶν Ἰουδαϊκῶν. Καὶ γὰρ ἐκεῖνοι ἔλεγον· <quote>Εἰ υἱὸς εἰ τοῦ θεοῦ, κατάβηθι ἀπὸ τοῦ σταυροῦ<ref decls="#biblical" cRef="GNT:Mt:27:40"/></quote>, καὶ πιστεύομέν σοι. Ὁρᾷς τὰ τέκνα τοῦ διαβόλου πῶς σύμφωνον ἔχει τὴν μάθησιν τῆς ἀσεβείας; <quote>Σῶσόν <seg type="insertion">φησι</seg> σαυτὸν καὶ ἡμᾶς.<ref decls="#biblical" cRef="GNT:Mk:15:52"/></quote> Τί οὖν ὁ μακάριος λῃστής; Συνηγορεῖ τῷ κυρίῳ καὶ λαμβάνει τάξιν κριτοῦ ὁ κατάκριτος καὶ ἄρχεται δικάζειν τῇ ἀληθείᾳ· <quote>Οὐδὲ φοβῇ σὺ τὸν θεόν, ὅτι ἐν τῷ αὐτῷ κρίματί ἐσμεν· καὶ ἡμεῖς μὲν δικαίως· ἄξια γὰρ ὧν ἐπράξαμεν, ἀπολαμβάνομεν· οὗτος δὲ τί ἐποίησεν;<ref decls="#biblical" cRef="GNT:Lk:23:40-41"/></quote> Εἰπέ μοι, ὦ λῃστά, ἐπὶ Πιλάτου διὰ τί μὴ συντόμως ὡμολόγησας; Διὰ τί μετὰ μυρίας βασάνους τότε οὐκ εἶπας ἃ ἐποίησας; Ἄλλο ἦν ἄνθρωπος δικαστής· ἄλλο θεὸς δικαστής. Ἐκείνῳ ἐπειρώμην κρύπτειν τῷ μὴ εἰδότι τὰ ἐγκάρδια· τούτῳ οὐ κρύπτω ἐμβατεύοντι ταῖς καρδίαις. Διὰ τί οὐχ ὡμολόγησας ἐπὶ Πιλάτου συντόμως; Ὅτι ἐκεῖ τῇ ὁμολογίᾳ εἵπετο ἡ τιμωρία· ἐνταῦθα δὲ τῇ ὁμολογίᾳ ἕπεται ἡ σωτηρία· <quote>Λέγε <seg type="insertion">γὰρ</seg> σὺ τὰς ἀνομίας σου πρῶτος, ἵνα δικαιωθῇς.<ref decls="#biblical" cRef="LXX:Is:43:26"/></quote> Ἦν οὖν ἰδεῖν τὸν σωτῆρα ἐν μέσῳ τῶν λῃστῶν ζυγὸν δικαιοσύνης. Ἦν οὖν ἰδεῖν ταλαντεύοντα πίστιν καὶ ἀπιστίαν καὶ δικαιοσύνην καὶ ἀδικίαν. Εἵλκυσε μέσον τὸ τῆς δικαιοσύνης κριτήριον· καὶ ὁ μὲν τῇ ἀπιστίᾳ ἐμβαρυνόμενος καθείλκετο· ὁ δὲ τῇ πίστει μετεωριζόμενος ἀνήγετο. <quote>Ἡμεῖς <seg type="insertion">δή φησιν</seg> ἄξια ὧν ἐποιήσαμεν ἀπολαμβάνομεν· οὗτος δὲ τί;<ref decls="#biblical" cRef="GNT:Lk:23:41"/></quote>. Καὶ νῦν βλέπω φησὶν ἀδικίαν καὶ ξένην· δίκαιον μετὰ ἀδίκων σταυρούμενον καὶ τὴν εὐνομίαν μετὰ τῆς παρανομίας κολαζομένην. <quote>Ἡμεῖς μὲν ἄξια ὧν ἐποιήσαμεν ἀπολαμβάνομεν· οὗτος δὲ τί ἐποίησεν;<ref decls="#biblical" cRef="GNT:Lk:23:41"/></quote> Ἡμεῖς ἐποιήσαμεν φόνους καὶ ζῶντας ἐνεκρώσαμεν, οὗτος νεκροὺς ἐζωοποίησε καὶ θανάτου βίαν παρέλυσεν. Ἡμεῖς ἀλλότρια ἐσυλήσαμεν· οὗτος καὶ τὰ ἴδια διδόναι παρακελεύεται. Ἡμεῖς τοὺς οὐδὲν ἀδικήσαντας ἀπεκτεί<pb n="636" break="no"/>ναμεν· οὗτος καὶ τοὺς ἐχθροὺς ἀγαπᾶν ἐδίδαξεν. Ἄδικος ἡ κρίσις. Εἶτα ἔργα τούτου κολάσεως ἄξια, τὰ ἡμέτερα ἀφέσεως ἄξια; Κρίνατε τὴν ἀλήθειαν. Ἡ κακία φευγέτω· ἡ δικαιοσύνη τιμάσθω. Ἀλλ’ ἐγενετο μὲν ταῦτα πονηρίᾳ Ἰουδαϊκῇ· ἐπληροῦτο δὲ μυσταγωγία προφητικὴ διαρρήδην περὶ τοῦ σωτῆρος φάσκουσα· <quote>Καὶ μετὰ ἀνόμων ἐλογίσθη ὁ δίκαιος.<ref decls="#biblical" cRef="LXX:Is:53:12"/></quote> Ἀλλ’ ὁ μὲν μακάριος λῃστὴς οὕτως ἐφιλοσόφει· οὕτω τοὺς παρόντας ἐπαίδευε, δι’ ὧν τὸν ἕτερον ὠνείδιζεν. Ὡς δὲ εἶδε νεκρὰν τῶν παρόντων τὴν ἀκοήν, στρέφεται λοιπὸν ἐπὶ τὸν εἰδότα τὰ ἐγκάρδια καί φησι πρὸς τὸν κύριον· <quote>Κύριε, μνήσθητι μου ἐν τῇ βασιλείᾳ σου.<ref decls="#biblical" cRef="GNT:Lk:23:42"/></quote> Σταυρούμενον βλέπεις καὶ κύριον ὁμολογεῖς; καταδίκου σχῆμα ὁρᾷς καὶ βασιλέως ἀξίαν κηρύττεις; Καὶ τί θαυμάζομεν, ἀδελφοί, εἰ <cit><ref decls="#biblical" cRef="GNT:1 Co:2:8">Παῦλος μετὰ τοσαύτην μυσταγωγίαν, μετὰ τοσαύτην πεῖραν θαυμάτων λεγει· </ref><quote>Εἰ γὰρ ἔγνωσαν, οὐκ ἂν τὸν κύριον τῆς δόξης ἐσταύρωσαν</quote></cit>; τοῦτο κηρύττει ὁ Παῦλος μετὰ τοσαύτην μυσταγωγίαν, μετὰ τὰ θαύματα, μετὰ τὰ σημεῖα, μετὰ μυρίας ἐνεργείας, μετὰ τὴν ἀνάστασιν, μετὰ τὴν ἀνάληψιν. Ὁ δὲ λῃστὴς ἀκμαζούσης τῆς φαινομένης ὕβρεως σταυροῦ πεπηγμένου. κύριον καλεῖ τὸν ἐσταυρωμένον καί φησι πρὸς αὐτόν· <quote>Κύριε, μνήσθητί μου, ὅταν ἔλθῃς ἐν τῇ βασιλείᾳ σου.<ref decls="#biblical" cRef="GNT:Lk:23:42"/></quote> Τί ἐποίησας ἄξιον μνήμης; Τί δὲ οὐκ ἐποίησας ἄξιον τιμωρίας; οὐκ ἐφόνευσας; οὐκ ἔκλεψας; οὐκ ἐλῄστευσας; Μυρίοις κακοῖς ἐμπεφυρμένος ἀξιοῖς μνησθῆναί σου τῆς ἀδικίας τὴν πηγὴν τῆς δικαιοσύνης; Ναί, <quote>Κύριε, δίκαιος εἶ καὶ εὐθεῖς αἱ κρίσεις σου.<ref decls="#biblical" cRef="LXX:Ps:118:137"/></quote> Ἀντίδος μοι κατὰ τὴν δικαιοσύνην σου. Ἐγὼ εἶδόν σου τὴν φαινομένην ὕβριν καὶ τὸν σταυρὸν καὶ τὸ ὄνειδος τῶν παρανόμων· καὶ οὐ βλέπω τὴν φαινομένην ὕβριν, ἀλλὰ τὴν κρυπτομένην βασιλείαν. Ἐγὼ ἃ ὁρῶ παρορῶ· σὺ οὐ παρορᾷς μου τὰ φαινόμενα πταίσματα καὶ ἀποδέχῃ τὴν πίστιν τῆς διανοίας; <quote>Μνήσθητί μου, κύριε.<ref decls="#biblical" cRef="GNT:Lk:23:42"/></quote> Ὢ τῆς δικαίας κρίσεως. <quote>Μνήσθητί μου ἐν τῇ βασιλείᾳ σου.<ref decls="#biblical" cRef="GNT:Lk:23:42"/></quote> Οὐκ ἔστι δίκαιον, κύριε, τὸν μὲν διάβολον ἕνα τῶν μαθητῶν ποιῆσαι προδότην· ἀπὸ δὲ τῶν μαθητῶν τοῦ διαβόλου σε μὴ μεταβαλεῖν εἰς εὐαγγελιστήν. Τὸν μαθητὴν τῆς ἀληθείας ἥρπασεν ἡ ἀδικία· τὸν μαθητὴν τῆς ἀδικίας οὐ μεταβαλεῖ ἡ ἀλήθεια;</p>
				</div>
				<div type="textpart" subtype="section" n="18">						
					<p>Ὅτι σὺ εἶ, δέσποτα, ὁ μεταβάλλων <quote>τὸ σκότος εἰς φῶς καὶ τὰ σκολιὰ εἰς εὐθεῖαν<ref decls="#biblical" cRef="LXX:Is:42:16"/></quote>, μετάβαλε καὶ τὸν λῃστὴν εἰς εὐαγγελιστήν· νίκησον ἀγαθότητι τὴν πονηρίαν· σβέσον τῇ δικαιοσύνῃ τὴν ἀδικίαν· καὶ δὸς δόξαν τῇ σῇ φιλανθρωπίᾳ· ᾗ πρέπει δόξα καὶ ἡ προσκύνησις εἰς τοὺς αἰῶνας τῶν αἰώνων. Ἀμήν.</p>
				</div>
			</div>
 		</body>
	</text>
</TEI>